@001A *, ,TSE GCIG GI NYAMS LEN BYA TSUL RNAMS KHRIG CHAGS SU
BSDEBS PA CHOS SPYOD GSAL BA'I SGRON ME ZHES BYA BA BZHUGS SO, ,

@001B #, ,NA MO GU RU MU NI AINDRA YA, MTHA' YAS 'GRO 'DI JI
LTAR DRANGS BYA ZHES, ,BSKAL PA DU MAR RAB DGONGS PHAN PA'I LAM,
,BRTZE BAS 'DOMS MDZAD LHA MI'I STON PA

MCHOG ,SH'AKYA SENG BRGYUD PAR BCAS LA SPYI POS 'DUD, ,RGYAL
BSTAN MING GI LHAG MAR GYUR BA NA, ,RGYAL BA DGYES PA'I LAM
BZANG MA LUS PA, ,RGYAL BA'I DGONGS PA JI BZHIN GSAL MDZAD PA'I,
,

RGYAL BA GNYIS PA YAB SRAS GTZUG NA MDZES, ,GANG GI THUGS RJE'I
ZLA ZER GYIS, ,BDAG BLO'I KU MUD KHA 'BYED PA, ,YAB RJE 'JIGS
MED DBANG PO YIS, ,'BRAL MED BYANG CHUB BAR DU SKYONGS, ,GANG
DAG

THOS PA'I BLO MIG RAB GSAL ZHING, ,NGES 'BYUNG BRTZON PA'I LCAG
GI BSKUL MA CAN, ,RNAM GROL DON GNYER SKAL BZANG SKYE BO YIS,
,CHOS SPYOD BYA BA'I RIM PA 'DIR BSHAD BYA, ,DE YANG SKYE DGU'I
PHAN@002A #, ,BDE'I RTZA BA NI RGYAL BA'I BSTAN PA NYAG CIG YIN
KYANG, DA LTA CHES NYAG PHRA BAR GYUR TE, GSUNG RAB KYI DON LA
TSIG SPYI TZAM GYI GO BA CHAGS PA'ANG SHIN TU DKON LA, ,

THOS DON SGRUB LA GZHOL BA NI NYIN MO'I SKAR MA LTAR GYUR CING,
CUNG ZAD SGRUB PA LA 'JUG BAR 'DOD PA DAG KYANG GDAMS PA'I GNAD
NGOS MA ZIN PAR RANG GI NAD GDON ZHI BA DANG GZHAN GYIS NUS LDAN
DU

MTHONG BA TZAM ZHIG GI PHYIR SNGAGS KYI GRANGS GSOG BA TZAM LA
NYAMS LEN ZAB MOR 'KHRUL NAS SHES RGYUD LA LTA BA'I GO YUL TZAM
YANG MED PA DANG, LA LA YUL PHYOGS MANG PO ZHIG BSKOR BA LA TSE
BLOS

BTANG BAR RLOM PA LTA BU'I DBANG GIS MDO RGYUD BSTAN BCOS DANG
MTHUN PA'I NYAMS LEN SNA GCIG KYANG MED LA, NYES LTUNG GI SGO RE
RE TZAM YANG MI KHEGS PAR CHOS PA'I GZUGS KYIS CHOS MIN KHO NA'I
NGANG LA

@002B MI TSE 'DA' BA MANG BAR SNANG BAS, BLO GROS DANG LDAN PA
RNAMS KYIS DE LTA BU'I SKYON MTHA' DAG RING DU DOR TE TSE GCIG
GI NYAMS LEN, NYIN ZHAG PHRUGS GCIG LA BSDUS PA 'DI LTAR NYAMS
SU BLANGS PAR BYA'O, ,

DE YANG GSANG SNGAGS ZAB MO'I NYAMS LEN SKYONG BA RNAMS DANG POR
BZHENGS PA'I TSE YANG ZHU BA GLU SA BSKUL TE CHOS SKU BDE BA
CHEN PO'I NGANG LAS GZUGS SKUR BZHENGS PA SOGS KYI RNAL 'BYOR
RANG GI GZHUNG LAS

'BYUNG BA LTAR BYA LA, RGYUN PAR YANG NAM GYI SUM CHA LUS PA'I
TSOD TZAM LA BZHENGS TE, NYAL STABS SU MI GNAS PAR RIG PA HUR
BSKYED DE GNYID LEGS PAR DVANGS SU BCUG ,GA RE MA DANG MA SHI
PAR DA NANG

LANG RGYU BYUNG BA 'DI BLA MA LHA'I BKA' DRIN YIN, DA SPYIR MA
SHI TSUN DANG KHYAD PAR DE RING GI NYI MA 'DI CHUD ZOS SU MI
GTONG BAR BCAS RANG GI NYES BSAM GOS PA'I NGANG NAS ZAB RGYAS
KYI NYAMS LEN LA 'BAD DE

DAL 'BYOR THOB PA DON DANG LDAN PA ZHIG BYA DGOS SNYAM DU 'PHEN
PA GTONG, AOm SAMBHA RA SAMBHAR, BIM NAS RA MAH'A DZA BA H'Um,
AOm SMAR SMAR BIM NA SKAR MAH'A DZA BA H'Um, ZHES PA'I 'GYUR
SNGAGS LAN BDUN BRJOD,

AOm RU TZI RA MA nI BRA WARTA YA H'Um, ZHES PHRENG SNGAGS LAN
BDUN BZLAS TE PHRENG BA LA BTAB, DE NAS NGAG BYIN GYIS BRLAB PA
NI, RANG NYID RDO RJE SEMS DPAR GYUR, RANG GI LCE'I STENG DU
A'A:LAS ZLA BA'I DKYIL

@003A *, ,'KHOR NYA GANG BA, DE'I DBUS SU CHU LAS CHU BUR RDOL
BA'I TSUL DU AOm YIG DKAR PO ZHIG THOL GYIS BYUNG, DE'I MTHA'
SKOR DU MDUN NAS BRTZAMS TE GA-YAS SKOR DU, AOm AA

A'A ZHES PA NAS AA AA:SV'AH'A, ZHES PA'I BAR GYI A'A LI TSAR
GCIG GIS BSKOR BA KHA DOG DKAR PO, DE'I PHYIR KA KHA GA GHANG,
ZHES PA NAS KshA SV'A H'A'I BAR GYI K'A LI KHA DOG DMAR PO
GA-YON SKOR DU GNAS PA, SNGAGS

PHRENG DE GNYIS KYI PHYI ROL TU, YE DHARM'A HE TU ZHES PA NAS
SHRA MA nA:YE SV'AH'A, ZHES PAS GA-YAS SKOR DU BSKOR BA, KHA DOG
SNGON PO DVANGS SHING GSAL BA 'OD KYI RANG BZHIN CAN ZHIG GSAL
GDAB, DE NAS RANG GI YI DAM

GYI LHA GANG YIN DE'I SNYING PO DANG, RTEN 'BREL DBYANGS GSAL
DANG BCAS PA LAN BDUN NAM, GSUM MAM, NYER GCIG GANG RUNG BRJOD
PA DANG DUS MNYAM DU, SNGAGS PHRENG GSUM AOm DANG BCAS PA LAS
'OD ZER

'PHROS PAS PHYOGS BCU'I RGYAL BA SRAS DANG BCAS PA THAMS CAD A'A
LI K'A LI DANG RTEN 'BREL SNYING PO'I RNAM PA CAN DPAG TU MED PA
BKUG NAS AOm SNGAGS PHRENG DANG BCAS PA LA BSTIM, DE BZHIN DU
'JIG RTEN DANG 'JIG

RTEN LAS 'DAS PA'I PHUN SUM TSOGS PA THAMS CAD RGYAL SRID SNA
BDUN BKRA SHIS RTAGS BRGYAD LA SOGS PA'I RNAM PA DANG, GZHAN
YANG DRANG SRONG BDEN TSIG GRUB PA DANG, GRUB PA THOB PA'I RNAL
'BYOR PA RNAMS

@003B KYI NGAG NUS BYIN RLABS THAMS CAD DBYABS GSAL DANG RTEN
'BREL SNYING PO'I RNAM PAR BKUG NAS SNGAGS 'PHRENG 'OD DANG BCAS
PA LA THIM PAS, BYIN RLABS NUS MTHU THAMS CAD GCIG TU BSDUS PA'I
BDAG NYID CAN DU MOS PA'I MTHAR,

AOm YIG LAS 'OD ZER 'PHROS, RTEN 'BREL SNYING PO DBYANGS GSAL
DANG BCAS PA LA PHOG PAS, DE RNAMS 'OD DANG BDUD RTZI'I RANG
BZHIN DU LTEM GYIS ZHU BA AOm LA THIM, AOm YANG 'OD DANG BDUD
RTZI'I RANG BZHIN DU ZHU BA ZLA BA'I DKYIL 'KHOR

LA THIM, ZLA BA'I DKYIL 'KHOR DE NYID 'OD DU ZHU BA AAR GYUR, AA
DE YANG BDUD RTZI DKAR DMAR GYI RNAM PAR RANG GI LCE LA THIM
PAS, LCE RDO RJE'I RANG BZHIN DU GYUR CING, RGYAL BA SRAS BCAS
THAMS CAD DANG DRANG SRONG GRUB PA THOB PA RNAMS KYI

NGAG NUS THAMS CAD RANG GI NGAG LA ZHUGS PAS, NGAG NUS PA PHUN
SUM TSOGS PA DANG LDAN PAR BYIN GYIS BRLABS PAR GYUR PAR BSAM,
DE RJES DAL 'BYOR DON CHE RNYED DKA', 'CHI BA MI RTAG PA, LAS
DANG 'BRAS BU'I GNAS TSUL,

'KHOR BA SPYI DANG BYE BRAG GI SDUG BSNGAL DRAG TU BSAMS NAS,
RANG NYAMS LA DPAG STE MAR GYUR SEMS CAN THAMS CAD LA BYAMS PA
DANG SNYING RJES KUN NAS BSLANGS PA'I BYANG CHUB KYI SEMS KYIS
SKYABS 'GRO SEMS BSKYED TSAD MED BZHIN RNAMS KHA

TZAM TSIG TZAM MA YIN PAR RANG RGYUD DANG 'DRES NGES RGYUN RING
LA SHUGS DRAG PA BSGOM BZHIN PAS SKYABS 'GRO BYA, DE NAS TSIG
DON RNAMS DRAN BZHIN DU BLA MA MCHOD PA'I CHO GA BYAS PAS THUN
DRUG GI RNAL 'BYOR KYANG DER 'THUS SHING LAM GYI

@004A *, ,LUS YONGS RDZOGS LA SHAR SGOM KYANG DE'I SGO NAS NAN
TAN TU BYA, DE NAS RANG GI BLA MA'AM BSTAN 'DZIN GYI SKYES BU
RNAMS ZHABS PAD BRTAN PA'I PHYIR DU TSE LHA CI RIGS PA'I BZLAS
PA CUNG ZAD BYAS NA RANG

GI TSE SGRUB LA YANG DE LAS LHAG PA MED PAR GSUNGS, DE NAS NAM
LANGS PA DANG LHA LA DBANG BSKUR BA LTAR KHRUS CHAB BLANGS LA,
'BRAL SPANGS THUB DBANG GI SKU'I MDUN DU PHYAG GSUM BYAS NAS
'GRENG STE 'DUD PA DANG BCAS PAS,

STON PA THUGS RJE CHEN PO DANG LDAN PA BDAG LA DGONGS SU GSOL,
DE RING GI GNAS SKABS SU, CHOS LDAN GYI BYA BA DANG GZHAN GYI
DON DU GLU GAR DANG ROL MO LA SOGS PA BYED DAM BYED DU GZHUG PA
DANG, ME LA REG PA DANG, REG TU

GZHUG PA DANG, RIN PO CHE LA REG PA DANG, REG TU GZHUG PA DANG,
SA BON BCOM PA DANG, BCOM DU GZHUG PA DANG, SKYES PA GCOD PA
DANG, GCOD DU GZHUG PA DANG, LAG NYA DANG, MTSAMS BTZOS DANG,
ZHAG LON DANG,

RJEN BTZOS DANG, GSOG 'JOG BYAS PA ZA BA DANG, BYIN LEN MA BYAS
PAR ZA BA DANG, BSNYEN PAR MA RDZOGS PA DANG LHAN CIG TU 'DON PA
LA SOGS PA, MDOR NA DGE SLONG GI KHRIMS NYIS BRGYA LNGA BCU RTZA
GSUM LAS, DUS DRAN BSTEN DU RUNG

BA RNAMS LA STON PA THUGS RJE CAN GYIS GNANG BA MDZAD DU GSOL,
ZHES DUS DRAN BSTEN, LTUNG BSHAGS KYI LHA SO LNGA SOGS SANGS
RGYAS RNAMS DANG, BYANG CHUB SEMS DPA' NAM MKHA'I SNYING PO SOGS
RGYAL SRAS KYI TSOGS, GZHAN YANG

@004B SKYABS YUL DPAG TU MED PA RNAMS YID KYIS BSAMS TE, AOm NA
MO MANYDZU SHRI YE, NA MA: SU SHRI YE, NA MO AUTTAM SHRI YE
SV'AH'A, ZHES PHYAG STONG 'GYUR GYI SNGAGS DANG SBRAGS PAS
BRKYANG PHYAG GSUM GYIS THOG DRANGS LTUNG BSHAGS GCIG GAM, GSUM
LA SOGS PA'I SGOS PHYAG 'TSAL, DE NAS, NA MO RATNA TRA Y'A YA,
AOm NA MO BHA GA WA TE, BADZRA S'A RA PRA MARDA NE, TA TH'A GA
T'A YA, AARHA TE SAMYAKsAm PUD DH'A YA, TADYA TH'A, AOm BADZRE
BADZRE, MAH'A TE DZA BADZRE, MAH'A BIDYA BADZRE, MAH'A BO DHI
TZITTA

BADZRE, MAH'A BO DHI MAndO PA SAm KRA MA nA BADZRE, SARBA KARMA
A'A WAR nA BI SHO DHA NA BADZRE SV'AH'A, ZHES MCHOD PA'I SPRIN
GYI GZUNGS BRJOD BZHIN DU, CHU GTZANG SOGS KYIS MCHOD PA DBUL,
ME TOG 'BUL RGYU YOD NA, AOm NA MO BHA GA WA TE PUshPE KE

TU R'A DZ'A YA, TA TH'A GA T'A YA, ARHA TE SAMYAKsAm BUD DH'A
YA, TADYA TH'A, AOm PUshPE PUshPE SV'AH'A, PUshPE SU PUshPE, SU
PUshPE AUD BHA WE, PUshPE AA WA KA RI nE SV'AH'A, ZHES PA BRJOD
CING SNGAGS 'DI LAN BDUN BZLAS TE MAndAL GYI 'BRUL BTAB NA YANG

BYE BAR 'GYUR BAR GSUNGS, DE NAS STAN LA 'KHOD DE THUN DRUG GI
RNAL 'BYOR SKYONG BA NI, SANGS RGYAS CHOS DANG TSOGS KYI MCHOG
RNAMS LA, ,BYANG CHUB BAR DU BDAG NI SKYABS SU MCHI, ,BDAG GIS
SBYIN SOGS BGYIS PA'I BSOD NAMS KYIS, ,

'GRO LA PHAN PHYIR SANGS RGYAS 'GRUB PAR SHOG ,CES SKYABS 'GRO
,SEMS CAN THAMS CAD NYE RING CHAGS SDANG DANG, ,BRAL NAS KHYAD
PAR 'PHAGS PA'I BDE BA THOB, ,BZOD DKA'I SDUG BSNGAL RGYA MTSO
LAS BSGRAL TE, ,THAR PA DAM PA'I BDE DANG

@005A *, ,'BRAL MA GYUR, ,CES TSAD MED BZHI BSGOM, BYAMS PA DANG
MI 'JIGS PA'I SPYIN PA'ANG DES 'GRUB, 'GRO KUN SRID ZHI'I 'JIGS
PA LAS SGROL PHYIR, ,RDZOGS PA'I BYANG CHUB THOB PAR 'DOD PA'I

SEMS, ,DENG NAS BZUNG STE SANGS RGYAS MA THOB PAR, ,SROG GI
PHYIR YANG MI BTANG BZUNG BAR BGYI, ,JI LTAR SNGON GYI BDE
GSHEGS KYIS, ,BYANG CHUB THUGS NI BSKYED PA DANG, ,BYANG CHUB
SEMS DPA'I BSLAB PA LA, ,DE DAG RIM BZHIN GNAS

PA LTAR, ,BDAG KYANG 'GRO LA PHAN DON DU, ,BYANG CHUB SEMS NI
BSKYED BGYI ZHING, ,BYANG CHUB SEMS DPA'I BSLAB PA LA, ,RIM PA
BZHIN DU BSLAB PAR BGYI, ,ZHES SMON 'JUG GNYIS CHO GA'I SGOS
BLANGS, DENG DUS BDAG TSE 'BRAS BU

YOD, ,MI YI SRID PA LEGS PAR THOB, ,DE RING SANGS RGYAS RIGS SU
SKYES, ,SANGS RGYAS SRAS SU DA GYUR TO, ,DA NI BDAG GIS CI NAS
KYANG, ,RIGS DANG MTHUN PA'I LAS BRTZAMS TE, ,SKYON MED BTZUN
PA'I RIGS 'DI LA, ,RNYOG PAR

MI 'GYUR DE LTA BYA, ,LONG BAS PHYAG DAR PHUNG PO LAS, ,JI LTAR
RIN CHEN RNYED PA LTAR, ,DE BZHIN CI ZHIG LTAR STES NI, ,BYANG
CHUB SEMS 'DI BDAG LA SKYES, ,BDAG GIS DE RING SKYOB PA THAMS
CAD KYI, ,SPYAN SNGAR 'GRO BA BDE GSHEGS

NYID DANG NI, ,BAR DU BDE LA MGRON DU BOS ZIN GYIS, ,LHA DANG
LHA MIN LA SOGS DGA' BAR GYIS, ,ZHES SEMS BSKYED RGYAS PA'I
PHYIR MJUG GI CHO GA DGA' BA BSGOM PA RNAMS BYAS LA, DE NAS,
MDUN GYI NAM MKHAR YID 'PHROG RIN

@005B CHEN KHRI, ,CHU SKYES NYI ZLA RGYAS PA'I DKYIL 'KHOR
STENG, ,RTZA BA'I BLA MA KHYAB BDAG RDO RJE 'CHANG, ,SKU MDOG
SNGON PO ZHAL GCIG PHYAG GNYIS KYIS, ,RDOR DRIL BZUNG NAS RANG
'DRA'I YUM LA 'BYUD, ,MTSAN DPE'I GZI 'BAR RIN CHEN RGYAN MANG
MDZES, ,

YID 'PHROG LHA RDZAS GOS KYIN BZA' CAN, ,DRAN PA TZAM GYIS GDUNG
BA KUN SEL CING, ,SKYABS MCHOG MA LUS 'DUS PA'I BDAG NYID DU,
,SKYIL KRUNG TSUL GYIS BZHUGS PA'I GNAS GSUM DU, ,YI GE GSUM
MTSAN H'Um GI 'OD ZER GYIS, ,RANG

BZHIN GNAS NAS BLA MA RDO RJE 'CHANG, ,DZA:H'Um BAm HO: GNYIS SU
MED PAR GYUR, ,GANG GI DRIN GYIS BDE CHEN NYID, ,SKAD CIG NYID
LA 'CHAR BA GANG, ,BLA MA RIN CHEN LTA BU YI, ,RDO RJE CAN ZHABS
PAD LA 'DUD, ,BDAG POS BZUNG DANG MA BZUNG

DANG, ,DNGOS BSHAMS YID KYIS SPRUL PA LAS, ,BYUNG BA PHYI NANG
GSANG BA YI, ,SNA TSOGS MCHOD SPRIN RGYA MTSOS MCHOD, ,BDAG
GZHAN LUS NGAG YID GSUM LONGS SPYOD DUS GSUM DGE TSOGS BCAS,
,RIN CHEN MAndAL BZANG PO KUN BZANG

MCHOD PA'I TSOGS BCAS PA, ,BLO YIS BLANGS NAS BLA MA YI DAM DKON
MCHOG GSUM LA 'BUL, ,THUGS RJE'I DBANG GIS BZHES NAS BDAG LA
BYIN GYIS BRLAB TU GSOL, ,DUS GSUM PHYOGS BCU'I BDE GSHEGS MA
LUS PA, ,GANG 'DUL JI

BZHIN DUR SMRIG RNAM ROL GYIS, ,GRANGS MED ZHING DU RGYAL BA'I
MDZAD PA CAN, ,BLA MA RIN PO CHE LA GSOL BA 'DEBS, ,RDO RJE
'CHANG GIS BLO DMAN BSAM PA'I NGOR, ,RAB 'BYAMS RGYAL BA'I 'KHOR
LO MTHA' DAG LAS, ,LHAG PA'I ZHING GI DAM

@006A *, ,PAR LEGS BSNGAGS PA'I, ,BLA MA x ,MCHOG DANG THUN MONG
DNGOS GRUB MA LUS KUN, ,MGON KHYOD TSUL BZHIN BSTEN PA'I RJES
'GRO BAR, ,MTHONG NAS LUS DANG SROG KYANG YONGS BTANG STE,
,KHYOD MNYES

KHO NA SGRUB PAR BYIN GYIS RLOBS, ,DE LTAR GSOL BA BTAB PAS BLA
MA MCHOG ,RANG GI SPYI BO'I GTZUG TU SA MA DZA:, ,SLAR YANG
DGYES BZHIN RANG DANG RO GCIG GYUR, ,CES BLA MA'I RNAL 'BYOR
BSKYANGS, DE NAS STONG PA NYID KYI DON CUNG ZAD BSGOM

ZHING, DE'I NGANG LAS LHA'I SKUR LDANG BA NI, SNOD BCUD MTHA'
DAG SGYU MA RMI LAM DANG, ,CHU ZLA BZHIN DU NGO BO NYID KYIS
STONG, ,BDEN PAR MED KYANG MING BRDAS PHAR BTAGS KYI, ,SNANG BA
CHU LAS CHU BUR RDOL BA BZHIN, ,BDAG NYID RDO RJE SEMS DPA'I

SKUR BZHENGS TE, ,LHAN SKYES BDE CHEN GSANG BA'I RDO RJE DANG,
,RANG BZHIN SPROS BRAL GSANG BA'I GHAndA YI, ,MTSON BYED BZUNG
NAS BCOM LDAN 'DAS MAR 'KHYUD, ,CES RDOR DRIL PHYAG RGYA'I DAM
TSIG DRAN PAR BYA, BDAG GI LUS DANG DE BZHIN

LONGS SPYOD DANG, ,DUS GSUM DGE TSOGS PHUNG PO CI MCHIS PA, ,MAR
GYUR SEMS CAN KUN GYI DON GYI PHYIR, ,DENG NAS 'PHANGS PA MED
PAR BTANG BAR BYA, ,ZHES CHOS DANG ZANG ZING GI SBYIN PA GTONG,
DE NAS SDOM PA GSUM LA BSNGO BGRANGS BYA

BA NI; BLA MA LHA YI SPYAN SNGA RU, ,SDOM GSUM BSRUNG BAR KHAS
BLANGS PA'I, ,DANG PO SO SOR THAR PA YI, ,BSLAB PA'I MI MTHUN
PHYOGS GYUR PA, ,PHAM PA BZHI DANG LHAG MA NI, ,BCU GSUM SPANG
LTUNG SUM CU DANG, ,LTUNG BYED 'BA' ZHIG DGU

@006B BCU DANG, ,SOR BSHAGS BZHI DANG NYES BYAS NI, ,BRGYA RTZA
BCU GNYIS BSDOMS PA YIS, ,NYIS BRGYA LNGA BCU RTZA GSUM DANG,
,GZHAN YANG GZHIS BSDUS LTUNG BA SOGS, ,BSHAGS SHING SLAN CHAD
SDOM PAR BGYI, ,DE BZHIN BYANG CHUB SEMS DPA' YI, ,

SDOM PA'I MI MTHUN PHYOGS GYUR PA, ,RTZA BA'I LTUNG BA BCO
BRGYAD DANG, ,NYES BYAS ZHE DRUG LA SOGS PA, ,TSUL KHRIMS GSUM
DANG PHYIN DRUG GI ,MI MTHUN PHYOGS GYUR NYES PA KUN, ,BSHAGS
SHING SLAN CHAD SDOM PAR BGYI, ,RDO RJE THEG PA'I 'DUL BA

LAS, ,RNAM SNANG RIGS KYI DAM TSIG DRUG ,MI BSKYOD RIN 'BYUNG
BZHI BZHI DANG, ,'OD DPAG MED GSUM DON GRUB KYI, ,GNYIS TE SO
SO'I BCU DGU DANG, ,RIGS LNGA SPYI YI DAM TSIG NI, ,RTZA LTUNG
BCU BZHI BSRUNG BA DANG, ,SPONG BSTEN BZA'

BA'I DAM TSIG LAS, ,'DAS DANG SBOM PO BRGYAD LA SOGS, ,BSHAGS
SHING SLAN CHAD SDOM PAR BGYI, ,SO THAR BYANG SEMS RDO RJE THEG
PA YI, ,RNAM DAG BCAS PA'I BSLAB PA PHRA MO LAS, ,RMI LAM DU
YANG 'DA' BAR MI BYED PAR, ,RGYAL BA'I BKA'

BZHIN BDAG GIS BSGRUB PAR BYA, ,SHIN TU BSDUS PA BYA BA'I TSE
TSIGS BCAD PHYI MA 'DI GCIG PUS CHOG ,THEG PA GSUM DANG RGYUD
SDE BZHIS BSDUS PA'I, ,LUNG DANG RTOGS PA'I DAM CHOS MA LUS PA,
,RGYAL BA'I DGONGS PA JI BZHIN LEGS BZUNG

STE; ;GANG 'TSAM THABS KYIS 'GRO BA YONGS SU SGROL, ,ZHES DAM
CHOS 'DZIN PA DANG SEMS CAN DON BYED LA BSLAB BO, ,DE DAG GIS
SDOM PA SO SO'I SKABS SOGS SU THUN DRUG DANG GSUM LA SOGS PA BYA
DGOS PA MANG PO ZHIG YOD PA THAMS CAD BSDUS

@007A *, ,PA'I TSUL MKHAS GRUB THAMS CAD MKHYEN PA'I GSUNG DU
BLTA BAR BYA'O, ,DE NAS KHRID YIG RGYAS BSDUS CI RIGS SAM, MA
MTHA' YANG BYIN RLABS SPUNGS ZHUS LTA BU'I STENG NAS LAM RIM
YONGS RDZOGS LA

SHAR SGOM DANG, SKABS THOB KYI DMIGS SKOR RE RE RGYAS PAR
SKYONGS, GTOR MA BRGYA RTZA SOGS KYANG BYED NA THUN 'DI'I MTHAR
BYA, DE NAS DROS KYI TSA BZHES GRUB NAS GNAS KHANG PHYI DOR LEGS
PAR BYAS, MCHOD PA GTZANG MA PHUL, THUN DRUG GI

RNAL 'BYOR DANG LAM RIM GYI DMIGS RNAM SNGAR BZHIN BSKYANGS,
'JIGS BYED SOGS KYI CHO GA YANG SPRO NA SKABS 'DIR BYA, CHOS
STON GYI TSE, DKON MCHOG RJES SU DRAN BZHIN PAS, KHA ZAS SMAN
DANG 'DRA BAR RIG PA YIS, ,'DOD CHAGs

ZHE SDANG MED PAR BSTEN BGYI STE, ,RGYAGS PHYIR MA LAGS SNYEMS
PA'I PHYIR MA LAGS, ,'TSAG PHYIR MA LAGS LUS GNAS 'BA' ZHIG
PHYIR, ,CES BRJOD CING, DE'I DON SEMS PA 'DUL BA DANG, YANG LUS
KYI SRIN BU DA LTA ZANG

ZING GIS BSDUS NAS MA 'ONGS PA NA CHOS KYIS BSDU, SEMS CAN THAMS
CAD KYI DON DU RDZOGS PA'I SANGS RGYAS KYI GO 'PHANG BSGRUBS,
DE'I PHYIR DU BZA' BTUNG LA LONGS SPYOD PAR BYA'O SNYAM PA PHAR
PHYIN THEG PA DANG, SNGAGS BLA MED

LTAR NA NANG MCHOD DANG, RGYUD SDE 'OG MA LTAR NA GTOR MA BYIN
RLABS LTAR RAM, AOm A'A:H'Um GIS BDUD RTZIR BYIN GYIS BRLABS LA,
AOm GU RU BADZRA NEE WIDY'A A'A:H'Um GIS BLA MA DANG, AOm SARBA
BUD DH'A BODHI SATV'A BHYO BADZRA NEE W'IDY'A A'A:H'Um GIS

@007B SANGS RGYAS BYANG SEMS THAMS CAD DANG, AOm DE WAd'A KI N'I
SHR'I DHARMA P'A LA SA PA RI W'A RA BADZR'A NEE WI DY'A A'A:H'Um
GIS YI DAM MKHA' 'GRO CHOS SKYONG DANG BCAS PA LA 'BUL, AOm AA
GRA PIndA AA SHI BHYA:SV'AH'A, ZHES PAS PHUD LA DBANG BA'I
'BYUNG PO LA

CHANGs BU GCIG DANG, AOm HA RI TE SV'AH'A, AOm HA RI TE MAH'A
BADZRA YAKshI nIHA RA HA RA SARBA P'A PAm MAKshIm SV'AH'A, ZHES
PAS 'PHROG MA BU DANG BCAS PA LA CHANGs BU GNYIS BYAS NAS NANG
GI SBYIN SREG GI SGO NAS LONGS SPYAD DE ZAS KYI TSOD RIG PAR
BYA,

MJUG TU LHAG LA DBANG BA'I 'BYUNG PO LA CHANGS BU GCIG ,AOm
AUTZTSI shGRA PIndA AA SHI BHYA:SV'AH'A, ZHES PAS BSNGO, BCOM
LDAN 'DAS DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS RIN CHEN 'OD KYI RGYAL PO ME 'OD RAB TU GSAL

PA LA PHYAG 'TSAL LO, ,NA MA:SAMANTA PRA BH'A R'A DZ'A YA, TA
TH'A GA T'A YA, ARHA TE SAMYAKsAm BUD DH'A YA, NA MO MANYDZU
SHRI YE, KU M'A RA BHU T'A YA BO DHI SATVA YA MAH'A SATVA YA,
MAH'A KA RU nI K'A YA, TATYA THA, AOm NI RA LAMBHE NI R'A BH'A
SE DZA YE DZA YA LA BHE MAH'A MA TE

DAKshE DAKshI n'Am ME PA RI SHO DH'A YA SV'AH'A, GZUNGS 'DIS
DKOR GYI PHUNG PO RI RAB TZAM YANG 'BYONG BAR GSUNGS SO, ,DE NAS
MDO BTAN PA DANG SMON LAM GYIS CHOS GDAB, NYIN SNGA MA NAS STA
GON BYAS PA'I 'DZIM PA LAS S'ATZTSA GSUM MAM BDUN SOGS

GDAB, SKOR RTEN DNGOS SAM BSGOM PA CI RIGS GSAL BTAB LA BCOM
LDAN 'DAS DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS RIN CHEN RGYAL MTSAN LA PHYAG 'TSAL LO, ,NA MO
BHA GA WA TE, RATU KE TU R'A DZ'A YA TA TH'A@008A *, ,GA T'A YA, AARHA TE SAMYAKSAm
BUD DH'A YA, TADYA TH'A,
AOm RATNE RATNE MA H'A RATN'E RATNA BI DZA YE SV'AH'A, 'DI BSKOR
BAR MA ZAD PHYAG STONG 'GYUR DU YANG GSUNGS SO, ,YANG SKOR BA'I
SNGAGS, NA MO DA SHA DIKshI K'A LA SARBA RATNA

TRA Y'A YA, NA MA:PRA DAKshA SU PRA DAKshA SARBA P'A PAm BI SHO
DHA NI SV'AH'A, ZHES PA 'DI YANG PHAN YON CHE BAS BRJOD, DE LTAR
SKOR BA MANG NYUNG 'TSAM PA ZHIG BYAS NAS, MDO SDE MDZANGS BLUN,
LAS BRGYA PA, 'DUL BA LUNG, RTOGS BRJOD 'DUN LEGS

MA SOGS DAM PA'I RNAM THAR DANG, RGYAL SRAS KYI SPYOD PA STON PA
SDONG PO BKOD PA SOGS CI TZAM RAN PA RE BKLAG ,SLAR YANG THUN
DRUG GI RNAL 'BYOR SOGS SKABS DANG BSTUN PA'I DGE SBYOR MOS PA
LTAR CI RIGS BYAS LA, THUN MTSAMS SU LAM RIM

CHE CHUNG, RTZA LTUNG RNAM BSHAD, BLA MA LNGA BCU PA RTZA 'GREL,
BYANG CHUB GZHUNG LAM, GNAM RTZE LDENG MA SOGS SDOM PA GSUM GYI
BSLAB BYA RGYAS BSDUS CI RIGS LA NAN TAN TU BLTA, BSOD NAMS KYI
TSOGS CHEN PO BDE BLAG TU GSOG PA'I THABS

ZAGS PA RGYUN GTOR LA YANG BRTZON PAR BYA STE, 'DI LTAR MCHIL MA
LA, AOm A'A:SHLEshMA A'A HA RE BHYA:SV'A H'A, LUD PA LA, AOm
A'A:KHRE TA A'A HA RE BHYA:SV'AH'A, SNABS LA, AOm A'A:PIGHI NA
A'A HA RE BHYA:SV'AH'A, LUS KYI DRI MA LA, AOm A'A:MA LA A'AHA

RE BHYA:SV'AH'A, DRI CHEN LA, AOm A'A:BItA A'A HA RE
BHYA:SV'AH'A, DRI CHU LA, AOm A'A:M'U DRA A'A HA RE
BHYA:SV'AH'A, ZHES PA RNAMS KYIS BSNGO'O, ,DRO'I THUN LA THUN
DRUG GI RNAL 'BYOR SNGAR BZHIN BYAS LA, SDOM GSUM BSNGO BGRANGS
KYI TSE PAn CHEN

@008B THAMS CAD MKHYEN PA'I GSUNG GI SDOM TSIGS SAM, DE LAS CUNG
BSDUS PA BYED NA 'DI LTA STE, GANG GI BKA' BZHIN BSGRUB BYAS NA,
,'DI PHYI'I DON RNAMS MA LUS PA, ,BDE BLAG NYID DU STZOL MDZAD
PA'I, ,THUB PA'I DBANG PO LA PHYAG 'TSAL, ,RNYED DKA'

DAL BA'I RTEN THOB CING, ,RGYAL BA'I BSTAN PA LA ZHUGS NAS, ,DGE
SLONG SDOM PA THOB RNAMS KYIS, ,BSLAB PA BSRUNG BA'I THABS 'GA'
ZHIG ,LUNG LAS GSUNGS PA BZHIN DU BRI, ,LEGS TSOGS RTZA BA ZLA
MED PA, ,BLA MA MCHOG LA BRTEN

BYAS NAS, ,BYA BA THAMS CAD ZHU BYED CING, ,CHOS MTHUN BKA' LAS
'DA' MI BYA, ,DRAN DANG SHES BZHIN BAG YOD DANG, ,NGO TSA KHREL
YOD LDAN PA YIS, ,BSLAB LA YID CHES DAD GUS BYA, ,SO THAR BCAS
MTSAMS STON PA YI, ,'DUL PA'I

GZHUNG LA TSUL BZHIN SBYANGS, ,TSUL KHRIMS RNAM PAR DAG PA LA,
,PHAN YON BSAM LAS 'DAS PA DANG, ,TSUL KHRIMS NYAMS PAR GYUR NA
NI, ,MNAR MED 'GRO ZHING KUN NAS PHONGS, ,DE PHYIR PHAN YON NYES
DMIGS LA, ,NGES PA DRANGS

TE YANG YANG BSAM, ,MI MTHUN PHYOGS RNAMS MA SHES NA, ,BSLAB PA
SRUNG TSUL MI SHES PAS, ,RANG GIS JI LTAR KHAS BLANGS LAS, ,'DAS
PA'I LTUNG BA MTHA' YAS KYANG, ,SDOM GYIS BSDUS PA SDE LNGA STE,
,PHAM PA DANG NI LHAG MA DANG, ,LTUNG

BYED DANG NI SOR BSHAGS DANG, ,NYES BYAS KYI NI SDE RNAMS SO,
,DANG PO PHAM PA'I SDE TSAN NI, ,MI TSANGS SPYOD DANG GZHAN NOR
BRKU, ,MI'AM MIR CHAGS GSOD PA DANG, ,MI CHOS BLA MA'I RDZUN
SMRA STE, ,PHAM PA BZHI RU RGYAL BAS GSUNGS, ,GNYIS PA

@009A *, ,LHAG MA'I SDE TSAN NI, ,KHU BA 'BYIN PAR BYED BA DANG,
,BUD MED DAG LA REG PA DANG, ,YUL DER 'KHRIG TSIG SMRA BA DANG,
,'KHRIG PA'I BSNYEN BKUR BSNGAGS PA DANG, ,PHO MO GNYIS SPRAD
SMYAN BYED

DANG, ,MA GSOL TSAD 'DAS MA DAG GZHIR, ,KHANG BRTZIG PAR BYED PA
DANG, ,GNAS DER KHANG CHEN RTZIG PA DANG, ,DGE SLONG RNAM PAR
DAG PA LA, ,PHAM PAS SKUR PA 'DEBS PA DANG, ,DE LA BAG TZAM SKUR
'DEBS DANG, ,DGE 'DUN

DBYEN NI BYED PA DANG, ,DE 'DRA'I RJES SU PHYOGS PA DANG, ,BAG
MED SPYOD PA SNA TSOGS KYIS, ,KHYIM SUN 'BYIN PAR BYED PA DANG,
,BKA' BLO MI BDE'I LHAG MA STE, ,LHAG MA'I LTUNG BCU GSUM MO,
,GSUM PA LTUNG BYED SDE TSAN LA, ,TSAD LAS

DANG 'BREL SPANG LTUNG DANG, ,LTUNG BYED 'BA' ZHIG PA GNYIS SO,
,DANG PO SPANG PA'I LTUNG BA NI, ,BYIN GYIS MA RLABS CHOS GOS
SOGS, ,ZHAG BCU LAS 'DAS 'CHANG BA DANG, ,CHOS GOS RNAM GSUM
BYIN RLABS CAN, ,ZHAG TU 'BRAL BAR BYED PA

DANG, ,KHA SKONG RE BA DANG BCAS PA'I, ,GOS NI ZLA GCIG 'JOG PA
DANG, ,THA SNYAD BRGYAD LDAN DGE SLONG MAR, ,GOS RNYING 'KHRU RU
'JUG PA DANG, ,GOS KYIS PHONGS PA MA YIN PAR, ,DGE SLONG MA LAS
GOS LEN DANG, ,PHONGS PA MIN PAR KHYIM PA LAS, ,

GOS NI SLONG BAR BYED PA DANG, ,CHOS GOS MED TSE SLONG RIGS
KYANG, ,STOD GA-YOGS SMAD GA-YOGS ZUNG LAS LHAG ,'DOD PAS SLONG
BAR BYED PA DANG, ,KHYIM PAS RANG LA BSNGOS PA'I GOS, ,'BUL LONG
MED PAR LEN PA DANG, ,SBYIN BDAG PHO MO SO

@009B SO NAS, ,RANG LA STER BAR BSNGAGS PA'I GOS, ,'BUL LONG MED
PAS LEN PA DANG, ,BSKUR BA YI NI SPANG PA DANG, ,YUL DER DKON
ZHING RIN CHE BA'I, ,SRIN BAL LAS NI STAN BYED DANG, ,BAL NAG
'BA' ZHIG LAS BYED DANG, ,DE CHA GNYIS BSRES STAN

BYED DANG, ,STAN BSHAMS SPYAD BZOD YOD BZHIN DU, ,LO DRUG NANG
DU GNYIS BYED DANG, ,GDING BA GSAR BA BYED PA'I TSE, ,GDING BA
RNYING PA DE NYID NAS, ,BDE GSHEGS MTHO GANG MA GLAN DANG, ,BAL
KHUR RGYANG GRAGS LHAG KHYER DANG, ,MTSAN NYID

BRGYAD LDAN DGE SLONG MAR, ,BAL NI RMEL DU 'JUG PA DANG, ,BYIN
RLABS MA BYAS RIN PO CHER, ,REG GAM REG TU 'JUG PA DANG, ,SKYED
KHE 'DOD NAS BUN BYED DANG, ,DE 'DOD NYO TSONG BYED PA DANG,
,LHUNG BZED BYIN GYIS MA BRLABS BAR, ,ZHAG BCU

LAS 'DAS 'CHANG BA DANG, ,LHUNG BZED SPYAD BZOD YOD BZHIN DU,
,LHUNG BZED GNYIS PA BTZAL BA DANG, ,GLA RNGAN MI STER 'THAG
'JUG DANG, ,'DOD PAS 'THAG PA BSKYED PA DANG, ,GOS SOGS PHYIN PA
'PHROG PA DANG, ,DGON PA 'JIGS PA CHE BA'I

SAR, ,SNAM SBYAR ZHAG DRUG 'BRAL GNANG BAR, ,SNYAD NAS ZHAG BDUN
'BRAL BA DANG, ,DBYAR GYI CHAR KHEBS RAS CHEN NI, ,BTZAL SNGAS
SBED BA 'PHYIS PA DANG, ,DBYAR RNYED BDAG GIR BYED 'DOD NAS,
,BGO SNGAS SBED PA 'PHYIS PA DANG, ,DGE 'DUN

RNAMS LA BSNGOS PA'I RDZAS, ,GANG ZAG BDAG NYID LA BSGYUR DANG,
,SMAN BZHI BYIN LEN MA BSHIG PAR, ,THUN MTSAMS 'DAS PA GSOG 'JOG
STE, ,SPANG BA'I LTUNG BA SUM CU'O, ,GNYIS PA LTUNG BYED 'BA'
ZHIG NI, ,RDZUN GYI TSIG NI SMRA BA DANG, ,DGE

@010A *, ,SLONG GZHAN LA SKYON BRJOD DANG, ,DBYE PHYIR PHRA MA
BYED PA DANG, ,RTZOD PA SPOR 'DOD SKYO SNGOGS DANG, ,NYE DU MIN
PA'I BUD MED LA, ,KHRIMS GROGS MED PAR CHOS STON DANG, ,MA
RDZOGS LHAN CIG 'DON PA DANG,

GZHAN GYI PHAM LHAG GNAS NGAN LEN, ,MA RDZOGS PA LA BRJOD PA
DANG, ,MI CHOS BLA MA DGOS MED DU, ,MA RDZOGS 'PHAGS MIN SMRA BA
DANG, ,ZHAL TA BA LA DGE 'DUN GYIS, ,RNYED PA RIGS PAR BSNGOS PA
LA, ,BSHES NGOR BYAS ZHES SKUR 'DEBS

DANG; ;SO SOR THAR PA'I BCAS MTSAMS LA, ,BRNYAS THABS KYIS NI
KHYAD GSOD DANG, ,SA BON SKYE BA 'JOMS PA DANG, ,DRANG PO'I DGE
'DUN ZHAL TA BAR, ,NYE RING BYAS ZHES 'PHYA BA DANG, ,BSGO BA
RNAL GZON PA DANG, ,CHUD 'DZA'I GNAS SUM LA

BSHAMS DANG, ,RTZVA DANG LO MA'I GDAN BTING BA, ,MA BSDUS MA
BCOL 'GRO BA DANG, ,SNGAR GNAS DGE SLONG SKROD PA DANG, ,DE LA
PHYIS GNON BYED PA DANG, ,RTZA BA 'BYUNG LA 'DUG PA DANG, ,SROG
CHAG DANG BCAS CHUR SPYOD DANG, ,RIM GSUM LAS LHAG

KHANG BYED DANG, ,NYE DU MIN PA'I DGE SLONG MAR, ,MA BSKOS DAM
CHOS STON PA DANG, ,BSKOS KYANG NUB PAR STON PA DANG, ,DAM CHOS
TSUL BZHIN STON PA LA, ,ZAS PHYIR STON CES SMRA BA DANG, ,DGE
SLONG MA YI GOS BZO DANG, ,DE LA CHOS GOS STER PA DANG, ,

DGE SLONG MA DANG LHAN CIG TU, ,GROGS MED RGYANG GRAGS 'GRO BA
DANG, ,DGE SLONG MA DANG LHAN CIG TU, ,GRUR ZHUGS RGYANG GRAGS
'DA' BA DANG, ,DBEN PAR 'DOM GANG NANG NYID DU, ,DGE SLONG MA
DANG LHAN CIG TU, ,'DUG PA DANG NI 'GRENG BA DANG, ,

@010B DGE SLONG MA YIS BSNGAGS BRJOD NAS, ,SBYOR BCUG ZAS NI ZA
BA DANG, ,DGOS MED YANG YANG ZA BA DANG, ,MU STEGS KHYIM DU ZHAG
GCIG TU, ,'DUG STE ZAS GNYIS ZA BA DANG, ,CI BDER BSTAB PA MA
YIN PAR, ,LHUNG BZED DO LHAG PHYED LEN DANG,

DUS RUNG ZAS SPANGS YANG ZA DANG, ,SPANGS LA BZA' BCA' STOB PA
DANG, ,DGE SLONG BZHIR LONG 'DUS ZA DANG, ,DUS MIN KHA ZAS ZA BA
DANG, ,GSOG 'JOG BYAS PA ZA BA DANG, ,BYIN LEN MA BYAS MID PA
DANG, ,NYE DANG CI BDER MIN PA LA, ,KHA ZAS

BSOD PA SLONG BA DANG, ,SROG CHAGS BCAS PAR SPYOD PA DANG,
,KHYIM BA PHO MO NYAL GSHOM SAR, ,SHES BZHIN 'DUG PAR BYED PA
DANG, ,DE BZHIN GNAS DER 'GRENG BA DANG, ,GCER BU PHO MOR ZAS
PHYIN DANG, ,DMAG LA LTA BAR BYED PA DANG, ,

DMAG NANG ZHAG GNYIS 'DUG PA DANG, ,GA-YUL BSHOMS DKRUG PAR BYED
PA DANG, ,DGE SLONG GZHAN LA BRDEG PA DANG, ,DE LA BRDEG PAR
GZAS PA DANG, ,GZHAN GYI PHAM LHAG GNAS NGAN LEN, ,SHES BZHIN
DGOS MED BCABS PA DANG, ,DGE

SLONG GZHAN GYI ZAS GCOD DANG, ,MER REG REG TU 'JUG PA DANG,
,'DUN PA PHUL BA SLAR LEN DANG, ,MA RDZOGS LHAN CIG NYAL BA
DANG, ,SDIG LTA GTONG BAR MI BYED DANG, ,DE 'DRA BSKRAD LA GTAM
SMRA DANG, ,DGE TSUL BSNYIL BSDUD PA DANG, ,KHA

DOG MA BSKYAR GOS GYON DANG, ,RIN PO CHE YI RIGS SOGS LA, ,REG
CING REG TU 'JUG PA DANG, ,ZLA PHYED NANG DU KHRUS BYED DANG,
,BSAM BZHIN DUD 'GRO GSOD PA DANG, ,GZHAN LA 'GYOD PA BSKYED PA
DANG, ,GA-YA' 'OD DAG GTSIL BYED DANG, ,

@011A *, ,CHU LA RTZE BAR BYED PA DANG, ,KHRIMS GROGS MED PAR
BUD MED DANG, ,LHAN CIG NYAL BAR BYED PA DANG, ,DGE SLONG
DNGANGS PAR BYED PA DANG, ,GZHAN GYI GOS SOGS SBED PA DANG, ,DGE
SLONG GZHAN LA BYIN PA'I

GOS, ,GDENG MED RANG GIS LONGS SPYOD DANG, ,GZHI MED LHAG MA'I
SKUR 'DEBS DANG, ,KHRIMS GROGS MED PAR BUD MED DANG, ,'GROGS NAS
'GRO BAR BYED PA DANG, ,RKUN MA LA SOGS NGAN PA DANG, ,BSDEBS
NAS 'GRO BAR BYED PA DANG, ,LO

GRANGS NYI SHU MA LON PA'I, ,BSGRUB BYAR BSNYEN RDZOGS BYED PA
DANG, ,SA BRKO BRKORU 'JUG PA DANG, ,MGRON DU GNYER LAS RANG
'DUG DANG, ,BSLAB PHYIR BGO BA BZLOG PA DANG, ,RTZOD SEMS NYAN
RNA BYED PA DANG, ,DGE 'DUN LAS LA 'DUS BYAS

NAS, ,MA RJOGS MA SMRAS 'GRO BA DANG, ,DGE 'DUN SOGS KYI CHOS
LDAN BKAR, ,MA GUS BSAM PAS 'GAL BYED DANG, ,MYOS PAR 'GYUR BA
'THUNG BA DANG, ,DUS MIN GRONG DU 'GRO BA DANG, ,MNGAGS BZHIN
DGE 'DUN SPYAN DRANGS PA, ,

DUS LAS MA YOL BRIMS SHIG CES, ,MA BRJOD GRONG GZHAN RGYU BA
DANG, ,RGYAL PO'I PHO BRANG MTSAN 'GRO DANG, ,BSLAB GZHI KHYAD
DU GSOD PA DANG, ,BSO RUS PA RVA RNAMS KYI, ,KHAB RAL BYAS SAM
BYED 'JUG DANG, ,TSAD LHAG KHRI RKANG BYED

PA DANG, ,DGE 'DUN DBANG PA'I GNAS MAL LA, ,SHING BAL GYIS NI
BDAL BA DANG, ,GDING BA TSAD LAS LHAG BYED DANG, ,GA-YAN PA DGAB
PA TSAD LHAG DANG, ,DE BZHIN DBYAR GYI GOS RAS CHEN, ,TSAD LAS
LHAG PA BYED PA DANG, ,BDE

@011B GSHEGS CHOS GOS BYED PA STE, ,LTUNG BYED 'BA' ZHIG DGU
BCU'O, ,SO SOR BSHAGS PA'I SDE TSAN NI, ,SKYE BO'I RGYUN LUGS
GRONG LAM DU, ,DGE SLONG MA LAS ZAS LEN DANG, ,BSKO BSHAMS LOG
BYED DGE SLONG MA, ,MA BZLOG GRONG DER ZAS ZA

DANG, ,DGE 'DUN RNAMS KYI THUGS BRTZE BAS, ,BSDAMS PA'I KHYIM
LAS ZAS LEN DANG, ,'JIGS BCAS MA BSAL KHYIM PA LAS, ,BLANGS TE
'JIGS SAR ZA BA STE, ,SO SOR BSHAGS PA BZHI DAG GO ,BSLAB BYA
NYES BYAS SDE TSAN NI, ,

MTHANG GOS ZLUM POR MA BGOS DANG, ,RTZENGS DANG 'JOL DANG NAR BA
DANG, ,LTEBS DANG PHUR DANG 'PHYANG BA DANG, ,STOD GA-YOGS ZLUM
POR MA BGOS DANG, ,HA CANG RTZENGS DANG 'JOL BA DANG, ,KHYIM
PA'I KHYIM DU 'GRO BA'I TSE, ,LUS NGAG LEGS PAR

MA BSDAMS DANG, ,CHOS GOS TSUL BZHIN MA BGOS DANG, ,CA CO DANG
NI GA-YANG LTA DANG, ,'DOM GANG LAS LHAG LTA BA'AM, ,'DOM GANG
TZAM DU 'ANG MI LTA DANG, ,RAS LA SOGS PAS MGO GA-YOGS DANG,
,'DOMS NI SNANG BAR GOS BRJES DANG, ,PHRAG

PA GNYIS KAR GOS GZAR DANG, ,LAG GNYIS GNYA' GONG BSNOL BA DANG,
,LAG GNYIS LTAG PAR BSNOL BA DANG, ,MCHONG BA DANG NI BRKYANG
BSKUMS DANG, ,TZOG PUS 'GRO DANG BRANG 'GRO DANG, ,GRU MO
BRGYANGS TE 'GRO BA DANG, ,LUS NI GCU

ZHING 'GRO BA DANG, ,LAG PA GA-YUG CING 'GRO BA DANG, ,MGO BO
BSGYUR ZHING 'GRO BA DANG, ,PHRAG PA SPRAD DE 'GRO BA DANG, ,LAG
PA SPREL TE 'GRO BA DANG, ,KHYIM PAS MA BSKOS STAN 'DUG DANG,
,MA BRTAGS 'DUG DANG LCID PHAB DANG, ,RKANG PA BSNOL

@012A *, ,DANG BRLA BSNOL DANG, ,LONG STENG LONG BU BZHAG PA
DANG, ,KHRI 'OG RKANG PA DGUG PA DANG, ,RKANG BA SO SOR BRKYANGS
PA DANG, ,'DOMS NI SNANG BAR 'DUG PA DANG, ,ZAS NI LEGS PAR MA
BLANGS DANG, ,KHAD

CHAD DU BLANG BAR DANG, ,'BRAS CHAN DANG NI TSOD MA DAG ,MNYAM
PO NYID DU BLANGS PA DANG, ,MTHAR CHAGS SU NI MA BLANGS PA DANG,
,YID MA GTAD PAR BLANGS PA DANG, ,BZA' BA DANG NI BCA' BA RNAMS,
,MA 'ONGS LHUNG BZED BZED PA DANG, ,'BRAS

CHAN TSOD MA CI RIGS PA, ,LHAG 'DOD PHAN TSUN 'GEBS PA DANG,
,ZAS STENG LHUNG BZED BZED PA DANG, ,KHA ZAS TSUL MTHUN MA ZOS
DANG, ,KHAM NI HA CANG CHUNG BA DANG, ,KHAM NI SHIN TU CHE BA
DANG, ,KHAM NI RAN PAR MA ZOS DANG, ,ZAS MA

'ONGS PAR KHA GDANGS DANG, ,KHA NI BKANG STE SMRA BA DANG, ,TZUG
TZUG DANG NI CAG CAG DANG, ,HU HU DANG NI PHU PHU DANG, ,LCE
PHYIR PHYUNG STE ZA BA DANG, ,'BRU NI RE RER BZA' BA DANG, ,KHA
ZAS LA NI 'PHYA BA DANG, ,MKHUR BA GA-YAS GA-YON SPO BA

DANG, ,RKAN SGRA GTOGS PAR BYED PA DANG, ,KHAM 'PHRO BCAD NAS ZA
BA DANG, ,LAG PA LDAG PAR BYED PA DANG, ,LHUNG BZED SER MOS
'PHYOG PA DANG, ,LAG PAR ZAS ZOS SPRUG PA DANG, ,ZAS BCAS LHUNG
BZED SKYOM PA DANG, ,ZAS LA

MCHOD RTEN GZUGS BYAS TE, ,GZHOM PAR BYED CING ZAB DANG, ,GZHAN
GYI LHUNG BZED LA 'PHYA DANG, ,LAG PA ZAS KYIS GOS PA YIS, ,CHU
SNOD DAG LA REG PA DANG, ,'BAG CHUS DGE SLONG LA 'THOR DANG,
,KHYIM BDAG DAG LA MA DRIS PAR, ,

@012B 'BAG CHU CI BDER 'DOR BA DANG, ,ZAS LHAG LHUNG BZED NANG
LDUGS DANG, ,LHUNG BZED GZHI MED 'JOG PA DANG, ,LHUNG BZED GAD
KHAR 'JOG PA DANG, ,LHUNG BZED GA-YANG SAR 'JOG PA DANG, ,LHUNG
BZED DKAN GZAR 'JOG PA DANG, ,'GRENG STE

LHUNG BZED BKRU BA DANG, ,LHUNG BZED GAD KHAR BKRU BA DANG,
,LHUNG BZED GA-YANG SAR BKRU BA DANG, ,LHUNG BZED DKAN GZAR BKRU
BA DANG, ,LHUNG BZED KYIS NI 'BAB CHU'I RGYUN, ,BZLOG STE CHU NI
GCU BA DANG, ,NYAN PA PO NI 'DUG PA LA, ,'GRENG STE CHOS NI

'CHAD PA DANG, ,NYAL LA 'DUG STE 'CHAD PA DANG, ,NYAN PO STAN NI
MTHON PO'AM, ,BZANG PO DAG LA 'DUG PA LA, ,STAN NI DMA' BA'AM
NGAN PA LA, ,'DUG STE CHOS NI 'CHAD PA DANG, ,NYAN PO MDUN NAS
'GRO BA LA, ,PHYI NAS 'GRO ZHING CHOS 'CHAD

DANG, ,NYAN PO LAM NAS 'GRO BA LA, ,LAM GYI 'GRAM NAS CHOS 'CHAD
DANG, ,MGO GA-YOGS PA LA CHOS 'CHAD DANG, ,GOS NI BRDZES TE 'DUG
PA DANG, ,PHRAG PA GNYIS KAR GOS GZAR DANG, ,LAG GNYIS GNYA' BAR
BSNOL BA DANG, ,LAG

GNYIS LTAG PAR BSNOL BA DANG, ,DO KER CAN DANG ZHVA GYON DANG,
,MGO LA COD PAN BCINGS PA DANG, ,PHRENG BA BCING DANG THOD DKRIS
DANG, ,GLANG PO CHE LA ZHON PA DANG, ,RTA LA ZHON ZHING NYAN PA
DANG, ,KHYOGS KYI NANG NA 'DUG PA DANG, ,BZHON

PA'I STENG NA 'DUG PA DANG, ,MCHIL LHAM GYON TE 'DUG PA DANG,
,LAG NA MKHAR BA THOGS PA DANG, ,LAG NA GDUGS NI THOGS PA DANG,
,LAG NA MTSON CHA THOGS PA DANG, ,LAG NA RAL GRI THOGS PA DANG,
,LAG NA DGRA CHA THOGS PA DANG,,

@013A *, ,GO CHA GYON ZHING NYAN PA STE, ,DE DAG RNAMS LA CHOS
BSHAD DANG, ,'GRENG STE BSHANG GCI BYED PA DANG, ,BSHANG GCI
MCHIL SNABS SKYUGS PA SOGS, ,CHU YI NANG DU 'DOR BA DANG, ,RTZVA
SNGON SKYES PA'I SA DAG TU, ,

BSHANG GCI LA SOGS 'DOR BA DANG, ,DGOS MED 'DOM GANG LAS MTHO
BA'I, ,SHING LA 'DZEG PAR BYED PA STE, ,NYES BYAS BRGYA DANG BCU
GNYIS SO, ,DE LTAR BSLAB PA'I MI MTHUN PHYOGS, ,THAMS CAD LEGS
PAR SHES BYAS NAS, ,BAG YOD

PA DANG GUS PA DANG, ,NGO TSA SHES DANG KHREL YOD DANG, ,DRAN
DANG SHES BZHIN BSTEN PA DANG, ,DON NYUNG BA DANG BYA BA NYUNG,
,RTZE GCIG DBEN PA BSTEN PA YI, ,SROG BZHIN GCES PAR BSRUNG BAR
BYA, (,ZHES SO THAR GYI SDOM PA'I MI MTHUN PHYOGS RNAMS DRAN
SHING

SDOM SEMS BYA, DE NAS,) GZHAN YANG RGYAL BA SRAS BCAS KYI,
,SPYAN SNGAR KHAS BLANGS DAM BCAS PA'I, ,RGYAL SRAS SDOM PA'I MI
MTHUN PHYOGS, ,RTZA BA'I LTUNG BA BCO BRGYAD NI, ,RNYED DANG
BKUR STIS CHAGS PA YIS, ,BDAG BSTOD GZHAN LA SMOD PA

DANG, ,SDUG BSNGAL MGON MED GYUR PA LA, ,SER SNA'I CHOS NOR MI
STER DANG, ,GZHAN GYIS BSHAGS KYANG MI NYAN PAR, ,KHROS NAS
GZHAN LA 'TSOG PA DANG, ,THEG PA CHEN PO SPANG BYED CING, ,DAM
CHOS 'DRAR SNANG STON PA'O, ,DKON MCHOG

GSUM GYI DKOR 'PHROG DANG, ,DAM PA'I CHOS NI SPONG BYED PA,
,TSUL KHRIMS 'CHAL BA'I DGE SLONG LA'ANG, ,DUR SMRIG 'PHROG DANG
BRDEG PA DANG, ,BTZON RAR 'JUG PAR BYED PA DANG, ,RAB TU BYUNG
LAS PHAB PA DANG, ,MTSAMS MED LNGA PO BYED PA

@013B DANG, ,LOG PAR LTA BA 'DZIN PA DANG, ,GRONG LA SOGS PA
'JIG PA DANG, ,BLO SBYANG MA BYAS SEMS CAN LA, ,STONG PA NYID NI
BRJOD PA DANG, ,SANGS RGYAS NYID LA ZHUGS PA DAG ,RDZOGS PA'I
BYANG CHUB BZLOG PA DANG, ,SO SOR THAR PA YONGS SPANGS TE, ,

THEG PA CHE LA SBYOR BA DANG, ,SLOB PA'I THEG PAS CHAGS LA SOGS,
,SPONG BAR 'GYUR BA MIN ZHES 'DZIN, ,PHA ROL DAG KYANG 'DZIN
'JUG DANG, ,RANG GI YON TAN BRJOD PA DANG, ,RNYED PA DANG NI
BKUR STI DANG, ,TSIGS BCAD RGYU YIS GZHAN SMOD DANG, ,

BDAG NI ZAB MO BZOD PA'O ZHES, ,LOG PA NYID NI SMRA BA DANG,
,DGE SBYONG CHAD PAS GCOD 'JUG DANG, ,DKON MCHOG GSUM GYI SBYIN
BYED DANG, ,SBYIN PA LEN PAR BYED PA DANG, ,ZHI GNAS 'DOR BAR
BYED PA DANG, ,YANG DAG 'JIG GI LONGS SPYOD

RNAMS, ,KHA TON BYED LA SBYIN PA DANG, ,BYANG CHUB SEMS GNYIS
SPANGS PA SOGS, ,RTZA LTUNG KUN DANG NYES BYAS KYANG, ,DKON
MCHOG GSUM LA GSUM MI MCHOD, ,'DOD PA'I SEMS KYI RJES SU 'JUG
,RGAN PA RNAMS LA GUS MI BYED, ,DRIS PA LA NI

LAN MI 'DEBS, ,MGON BOS BDAG GIR MI BYED DANG, ,GSER LA SOGS PA
LEN MI BYED, ,CHOS 'DOD PA LA SBYIN MI BYED, ,TSUL KHRIMS 'CHAL
RNAMS YAL BAR 'DOR, ,PHA ROL DAD PHYIR SLOB MI BYED, ,SEMS CAN
DON LA BYA BA CHUNG, ,SNYING

BRTZER BCAS PAR MA BYAS DANG, ,'TSO BA LOG PA DANG DU LEN,
,'PHYAR NAS RAB TU RGOD LA SOGS, ,'KHOR BAR GCIG PU BGROD PAR
SEMS, ,GRAGS PA MA YIN MI SPONG DANG, ,NYON MONGS BCAS KYANG
'CHOS MI BYED, ,GSHE LA LAN DU GSHEL@014A *, ,SOGS, ,KHROS PA RNAMS NI YAL BAR 'DOR,
,PHA ROL SHAD
KYIS CHAGS PA SPONG, ,KHRO BA'I SEMS KYI RJES SU 'JUG ,RNYED
BKUR 'DOD PHYIR 'KHOR RNAMS SDUD, ,LE LO LA SOGS SEL MI BYED,
,CHAGS

PAS BRE MO'I GTAM LA BRTEN, ,TING NGE 'DZIN GYI DON MI 'TSOL,
,BSAM GTAN SGRIB PA SPONG MI BYED, ,BSAM GTAN ROL YON TAN LTA,
,NYAN THOS THEG BA SPONG BAR BYED, ,RANG TSUL YOD BZHIN DE LA
BRTZON, ,BRTZON MIN PHYI ROL BSTAN BCOS BRTZON, ,

BRTZON PAR BYAS KYANG DE LA DGA', ,THEG PA CHEN PO SPONG PAR
BYED, ,BDAG LA BSTOD CING GZHAN LA SMOD, ,CHOS KYI DON DU 'GRO
MI BYED, ,DE LA SMOD DANG YI GE RTEN, ,DGOS PA'I GROGS SU 'GRO
MI BYED, ,NAD PA'I RIM GRO BYA BA SPONG, ,SDUG BSNGAL SEL BAR

MI BYED DANG, ,BAG MED RNAMS LA RIGS MI STON, ,BYAS LA LAN DU
PHAN MI 'DOGS, ,GZHAN GYI MYA NGAN SEL MI BYED, ,NOR 'DOD PA LA
SBYIN MI BYED, ,'KHOR RNAMS KYI NI DON MI BYED, ,GZHAN GYI BLO
DANG MTHUN MI 'JUG ,YON TAN BSNGAGS PA SMRA MI BYED,,

RKYEN DU 'TSAM PAR TSAR MI GCOD, ,RDZU 'PHRUL SDIGS SOGS MA BYAS
DANG, ,GZHAN LA CHOS DANG ZANG ZING GIS, ,SKYONG BAR 'OS PA MA
BSKYANGS DANG, ,GZHAN GYIS GNOD PA KHO NA 'DZIN ZHING, ,RIS SU
BCAD NAS CHAGS SDANG BYED, ,DAM LAM BSTEN

THOS BAS MDOR, ,ZAS GOS SOGS LA SPYOD PA'I TSE, ,GZHAN DON BSAM
PAS MA ZIN DANG, ,CHOS SPYOD KUN LA SEMS BSKYED KYIS, ,MA ZIN
NAG CHOS MA SPANG ZHING, ,DKAR CHOS BZHI LAM BSLAB DANG, ,GZHAN
DON BRTZON PAR MA BYAS SOGS, ,

@014B 'GRO KUN MGRON DU GNYER BA LAS, ,BSLUS PA'I NYES LTUNG
MTHA' YAS PA, ,SNGON BYAS MTHA' DAG MTHOL ZHING BSHAGS, ,DA NI
SROG DANG BSDOS TE BSRUNG, ,ZHES BYANG SEMS DANG, DKYIL 'KHOR
LHA TSOGS SPYAN SNGA RU, ,KHAS BLANG DAM TSIG SDOM

PA ZHES, ,DNGOS GRUB KUN GYI GZHIR GYUR PA, ,DE DANG 'GAL BYAS
LTUNG PA NI, ,DPAL LDAN BLA MA DAM PA LA, ,NYIN RE BZHIN DU DUS
DRUG TU, ,MAndAL ME TOG BCAS PHUL NAS, ,PHYAG NI 'TSAL BAR MA
BYAS DANG, ,DPON SLOB 'BREL BA MA BRTAGS PAR, ,

CHOS LA NYAN BSHAD BYAS PA DANG, ,BLA MA LA BRNYAS SMAD PA DANG,
,BLA MA'I THUGS NI DKRUGS PA DANG, ,YID 'ONG YON NI MA PHUL
DANG, ,RTAG TU DAM TSIG MA BSRUNGS DANG, ,RTAG TU BDE GSHEGS MA
MCHOD DANG, ,RTAG TU BLA MA MA MCHOD DANG, ,BLA MA

DANG NI RDO RJE 'DZIN, ,THA DAD PAR NI BSAM PA DANG, ,BLA MA'I
GRIB MA LHAM DANG STAN, ,BZHON PA SOGS LA 'GOMS PA DANG, ,BKA'
BSGO GUS BSAM NYAN DANG, ,MI NUS SHAD SBYANG 'OS PA LA, ,SHAD
SBYANG DAG NI MA BYAS DANG, ,BLA MA'I RDZAS LA SROG

BZHIN DANG, ,'KHOR LA GNYEN BZHIN MA BSAM DANG, ,DRUNG DU MAL
STAN LA 'DUG DANG, ,BSGO BAM THOB SNGON 'GRO DANG, ,BLA MA LAS
SNGAR STAN GYI STENG, ,RKANG BA 'JOG PA GRU RGYANGS BYED, ,BLA
MA BZHENGS TSE NYAL DANG 'DUG ,BZHUGS PA DAG NA

NYAL BA DANG, ,BLA MA'I DRUNG DU MCHIL MA SOGS, ,DOR DANG RKANG
PA RKYONG BA DANG, ,'CHAG DANG KHA STOBS 'GYED PA DANG, ,YAN LAG
MNYE DANG GAR DAG DANG, ,GLU DANG ROL MO BYAS PA DANG, ,BRE MO'I
GTAM RNAMS SMRAS PA DANG, ,LDANG 'DUG GUS PAR MA

@015A *, ,BYAS DANG, ,BLA MA'I DRUNG DU LUS GCU DANG, ,KA BA
SOGS LA BRTEN PA DANG, ,SOR MO'I TSIGS NI 'THEN PA DANG, ,DRIL
PHYI SKU MNYE LA SOGS LA, ,THOG MTHAR PHYAG NI MA BYAS DANG,
,ZHAL SNGAR LDAN PA MA SBYAR BAR, ,

BLA MA'I MTSAN NAS SMOS PA DANG, ,GZHAN DAG GUS PAR BYA BA'I
PHYIR, ,KHYAD PAR CAN GYI TSIG MA BRJOD, ,RGOD DANG LUD PA LA
SOGS LA, ,LAG PAS KHA NI MA BKAB DANG, ,BYA BA ZIN NAS 'JAM PA
YI, ,TSIG GI BRDA NI MA SBYAR DANG, ,MDUN DU DUL BAS MI

'DUG DANG, ,GOS SOGS TSUL NI MA BSDAMS DANG, ,GSANG SNGAGS DAM
CHOS NYAN PA'I TSE, ,PUS BTZUGS THAL MO SBYAR BYAS NAS, ,GSOL BA
LAN GSUM MA BTAB DANG, ,NGA RGYAL SGEG CHOS KUN SPANGS NAS, ,DUL
ZHING BAG YOD MA BSTEN DANG, ,BLA MAS

GNANG BA MA THOB PAR, ,BLA MA GNAS PA'I SA PHYOGS DER, ,RAB GNAS
DKYIL 'KHOR SBYIN SREG DANG, ,SLOB MA SDUD DANG 'CHAD PA DANG,
BLA MA'I SLOB MA SLOB MAR BYAS, ,SPYAN 'BYED SOGS LA CI THOB PA,
,DE KUN BLA MAR MA PHUL DANG, ,DE YIS BSTABS PA

BLANGS NAS NI, ,GZHAN LA CI BDER MA BYAS DANG, ,SLOB DPON LA NI
GANG PHUL DANG, ,BLA MAS KYANG NI GANG STZAL BA, ,DE LA BTUD DE
LAG GNYIS KYIS, ,LEN PA SOGS NI MA BYAS DANG, ,BLA MA'I DRUNG DU
GZHAN DAG GIS, ,PHYAG SOGS BYED PA MA BZLOG

DANG, ,RANG GI KUN SPYOD LA BRTZON PAS, ,SPUN GYI RANG SPYOD LAS
'DAS PA, ,DGA' BAS PHAN TSUN MA BZLOG DANG, ,BDE GSHEGS BLA MA'I
BKA' 'DAS DANG, ,SPUN LA KHROS NAS SKYON SMRAS DANG, ,SPUN GYI
CHOS LDAN NGAG BCAG DANG, ,SEMS CAN

@015B RNAMS LA BYAMS PA SPANGS, ,SEMS CAN LA NI KHROS PA DANG,
,BYANG CHUB SEMS GNYIS SPANGS PA DANG, ,RANG GZHAN GRUB MTHA' LA
SNANG DANG, ,MA SMIN PA LA GSANG BA BSGRAGS, ,PHUNG PO LA BRNYAS
SMAD PA DANG, ,STONG BA NYID NI SPANGS PA DANG, ,GDUG PA CAN LA

BYAMS PAR BYAS, ,SGYU YIS BYAMS PA BSTEN BA DANG, ,RGYUN PAR
STONG NYID MA BSGOMS DANG, ,BDE BA CHEN PO'I GDAMS NGAG DANG,
,STONG NYID TSOL BAR MA BYAS DANG, ,DAD LDAN SUN PAR BYAS PA
DANG, ,RNAL 'BYOR PA YI SKYON SMRAS DANG, ,DAM RDZAS TSUL

BZHIN MA BSTEN DANG, ,BUD MED LA NI SMOD BA SOGS, ,RTZA LTUNG
BCU BZHI BSDUS PA DANG, ,SHES RAB STOBS KYIS LEN PA DANG, ,DE YI
BDUD RTZI STOBS KYIS LEN, ,SNOD MIN LA NI MI GSANG DANG, ,TSOGS
KYI NANG DU RTZOD PA DANG, ,DAD LDAN LA GZHAN CHOS

STON DANG, ,NYAN THOS NANG DU ZHAG BDUN GNAS, ,RDZUN GYIS RNAL
'BYOR NGA RGYAL BYED, ,DAD PA MED LA CHOS STON DANG, ,SBYOR BA
LEGS PAR MA BYAS PAR, ,SKAL MIN GSANG BA STON PA DANG, ,BSNYEN
SOGS DAG PAR MA BYAS PAR, ,DKYIL 'KHOR LAS

LA 'JUG PA DANG, ,SDOM PA GNYIS KYI BCAS PA LAS, ,DGOS PA MED
PAR 'DAS PA DANG, ,RTZA LTUNG SBOM PO'I LTUNG BA LA, ,SDOM SEMS
DUS DRUG MA BTANG DANG, ,TSUL KHRIMS GSUM DANG 'GAL BA DANG,
,SKYABS 'GRO DUS DRUG MA GRUB DANG, ,RDO RJE

DRIL BU PHYAG RGYA YI, ,DAM TSIG BSTEN BAR MA BYAS DANG, ,SLOB
DPON DUS DRUG MA MCHOD DANG, ,ZANG ZING MI 'JIGS CHOS DANG
BYAMS, ,SBYIN PA DUS DRUG MA BYIN DANG, ,PHYI DANG GSANG BA THEG
PA GSUM, ,DAM CHOS 'DZIN 'DOD MA BSKYED DANG, ,SDOM PA

@016A *, ,DANG NI MCHOD PA LA, ,DUS DRUG BRTZON PAR MA BYAS
DANG, ,SEMS CAN 'DUL PHYIR MA GTOGS PAR, ,BYA BA MA YIN MA
SPANGS DANG, ,RNAL 'BYOR PA RNAMS MA MCHOD DANG, ,DGE BCU SGRUB
LA MI BRTZON

DANG, ,THEG PA DMAN LA 'DOD BYAS DANG, ,SEMS CAN DON LA RGYAB
PHYOGS DANG, ,'KHOR BA DAG KYANG SPANGS PA DANG, ,RTAG TU MYA
NGAN 'DAS CHAGS DANG, ,LHA DANG LHA MIN GSANG BA PA, ,DE DAG
RNAMS LA BRNYAS PA DANG, ,PHYAG RGYA BZHON PA MTSON

CHA DANG, ,MTSAN MA 'GOMS DANG ZOS PA DANG, ,DE BZHIN DMAN MA
LHA YI GRIB, ,RKANG PA DAG GIS BRDZIS PA SOGS, ,SBOM PO'I GZHI
LAS GYUR PA DANG, ,RIGS LNGA SO SO'I DAM TSIG LAS, ,'DAS PAR
GYUR PA LA SOGS PA, ,MDOR NA RDO RJE THEG

PA YI, ,'DUL BA DANG 'GAL NYES BA KUN, ,KHONG PAR SONG BA'I DUG
BZHIN DU, ,'GYOD BA DRAG POS BSHAGS BAR BGYI, ,BLA MA YI DAM
DKON MCHOG GSUM, ,THUGS RJE BYIN RLABS CHU RGYUN GYIS, ,BDAG GI
SGO GSUM NYES LTUNG KUN, ,BYANG

ZHING DAG BAR BYIN GYIS RLOBS, ,ZHES SNGAGS SDOM GYI LTUNG BA'I
BSNGO BGRANG RNAMS DAL BUS BYED CING, ,RANG LA NYIN DER BYUNG MA
BYUNG BRTAGS NAS, BYUNG 'DUG NA PHYIR BCOS DANG LTUNG BA SPYI
BSHAGS SOGS BYA LA SNGAGS KYI RTZA LTUNG SBYANG BA'I

PHYIR BDAG 'JUG BLANG BA SOGS KYANG NAN TAN DU BYA, ,KHYAD PAR
DU DA LTA BSTAN PA'I GZUGS BRNYAN KHO NAR SONG BA'I DBANG GIS
DGE SLONG DU KHAS 'CHE BA PHAL MO CHE ZHIG CHOS GOS DANG MA BRAL
BA TZAM LAS LHAG PA'I BSRUNG BYA GZHAN MED PA LTA BUR

@016B GO SNANG LA, MTHANG GOS SOGS DANG 'BRAL SPANGS YOD BA'I
GTAM TZAM YANG MTSOR 'DUG PAS, ,DE'I SHAN LA BRTEN NAS BLA GOS
KYI BYIN RLABS KYANG RMEG MED DU SONG STE, SPANG LTUNG 'BA' ZHIG
GI PHUNG POR 'GYUR ZHING, 'CHAD SPANG SOGS

LA YANG YID ZON BYED PA MI SNANG MOD, ,SBYIR LTUNG BA DANG ZHAG
TU MI 'GROGS PA GAL CHE LA, KHYAD PAR DU DUS NGES PA'I MTHA' CAN
RNAMS LA GZAB PAR MA BYAS NA, ,LTUNG BA DNGOS DANG DE'I SHAN
YANG 'PHEL KHA SOGS RIM GYIS NAGS LAM

MCHED PA LTAR BZLOG DKA' BAS, NYIN DER RANG LA MO BYAD GSAR PA
BYUNG MA BYUNG BRTAG STE, MKHO BA'I YO BYAD DU BYIN GYIS BRLABS
PA'I DNGOS PO NI, ,'TSO BA'I YO BYAD DANG LHAG PA'I YO BYAD
GNYIS LAS GZHAN PA ZONG GOS SU NGES PA DANG,

MA NGES PA GNYIS GANG YANG RUNG BA, ,CHOS LDAN GYI DGOS PA'I
PHYIR YIN PA, KHRU GANG YAN CHAD DU LONGS PA SOGS BZUNG STE, CHO
GA NI LHA DGONGS SU GSOL, ,GOS 'DI BDAG DANG TSANGS PA MTSUNGS
PAR SPYOD PA LA MKHO BA'I YO BYAD KYI GOS SU

BYIN GYIS BRLAB BO, ,ZHES LAN GSUM, 'DI NI DKAR PO DANG, KHA
TSAR CAN LA SOGS PA LA YANG BYIN RLABS 'CHAGS SO, 'TSO BA'I YO
BYAD PHRAN TSEGS NI, ZHVA DANG SKA RAGS DANG STAN LA SOGS PA
KHRU GANG DU LONGS BA RNAMS, BDAG MING 'DI

ZHES BGYI BA'I GOS 'DI ZHVAR BYIN GYIS BRLAB BO, ,ZHES LAN GSUM
BRJOD GZHAN RNAMS LA YANG 'DIS RIGS BSGRE BAR BYA'O, ,KHRU GANG
DU MA LONGS PA RNAMS LA RANG RANG GI MING DU LAN GCIG SEMS
BSKYED CING, ZHEN PA MED PAR BCANG NGO, ,

@017A *, ,LHAG PA'I YO BYAD GDONG PHYIS LA SOGS PA KHRUR MA
LONGS PA RNAMS NI YID KYIS BRTAG STE BCANG NGO, ,MKHO BA'I YO
BYAD PHRAN TSOGS NI RANG GZHAN GYI CHOS LDAN GYI DGOS PA'I CHED
DU 'CHANG BA'I KHRU GANG

DU MA LONGS PA'I GOS ZONG GOS SU NGES PA DANG, MA NGES PA RNAMS
YIN PAS YID KYIS BRTAG PA BYAS LA BCANG NGO, ,BSAM PA NI 'TSO
BA'I YO BYAD LA RANG GI DANG, LHAG PA'I YO BYAD LA GZHAN GYI
DANG, MKHO BA'I YO BYAD LA RANG GZHAN GNYIS

KA'I BLOS BCANG NGO, ,MI RUNG BA'I DNGOS PO LA, LHA DGONGS SU
GSOL, ,BDAG DGE SLONG MING 'DI ZHES BGYI BAS DNGOS PO RUNG BAM
LAGS PA 'DI RNYED DE, BDAG DGE SLONG MING 'DI ZHES BGYI BAS
DNGOS PO RUNG BA MA LAGS PA 'DI BYIN

GYIS BRLAB BO, ,DNGOS PO RUNG BA MA LAGS PA 'DIS DNGOS PO RUNG
BA BSGRUB PAR BGYI'O, ,ZHES LAN GSUM BRJOD, ,SMAN DANG SHES PA
CHUNG NGU'I RUNG KHANG BYIN RLABS SOGS KYANG GAL CHE LA 'DIR MA
BRIS PAS, 'DUL 'DZIN GYI GZHI

GSUM CHO GA DANG, RJE BTZUN YE SHES RGYAL MTSAN GYI GZHI GSUM
GSAL BYED SOGS SU BLTA'O, ,GAL TE 'DI DAG GIS GOS NA YO BYAD
RNAMS SPANGS TE LTUNG BA MING RIGS MTHUN BSAM GOS PA'I DGE SLONG
GI MDUN DU PHYIR BCOS BYAS

NAS SLAR YANG BYIN RLABS BYA, ,DE NAS THUN GYI MTHAR BZANG PO
SPYOD PA SOGS SMON LAM RGYAS PA'AM, DE'I DON BSDUS PA, 'JAM DPAL
DPA' BO ZHES SOGS SHO LO KA GNYIS DANG, LAM RIM SMON LAM DANG
BSTAN 'BAR MA'AM, BSDUN,

@017B RGYAL SRAS SMON LAM GANG+GA'I KLUNG RNAMS NI, ,DAM CHOS
'DZIN PA'I SMON LAM NANG 'DUS PAR, ,GSUNGS PHYIR DGE RTZA JI
SNYED BSAGS PA RNAMS, ,KUN KYANG THUB BSTAN RGYAS PA'I RGYU RU
BSNGO, ,ZHES DANG, SHES KYI KHE 'DOD PA DANG GRAGS PA DANG,
,'KHOR

DANG LONGS SPYOD RNYED DANG BKUR STI'I RGYUR, ,SKAD CIG TZAM
YANG NAM YANG MI SMIN PAR, ,BLA MED BYANG CHUB KHO NA'I RGYUR
GYUR CIG ,CES SOGS DANG, BDE BA CAN NAM DGA' LDAN LTA BUR 'PHEN
PA BYED NA YANG DE'I SMON TSIG CI RIGS SBYOR, ,SNGAR GYI

DGE SBYOR LA SDONG GROGS MDZAD PA'I GTANG RAG DANG, SANG PHAN
CHAD KYI 'PHRIN LAS BCOL BA'I PHYIR SKYES BU GSUM GYI LAM GYI
CHOS SKYONG SOGS LA GTOR 'BUL RGYAS BSDUS CI RIGS BYA, ,NAM GUNG
GI THUN LA LDANG NUS NA LEGS KYANG, MA LCOGS NA DE'I

DOD DU NYAL KHAR SLAR YANG THUN DRUG GI RNAL 'BYOR SHIN TU BSDUS
PA TSAR GCIG BYA, DE NAS SANG 'DI TZAM GYI DUS SU LANGS LA DGE
SBYOR LA BRTZON PAR BYED SNYAM PA'I 'PHEN PA BTANG NAS, ,RAB
GNYID DUS KYI BSRE BA DANG, GZHAN DGE BA'I DRAN SHES

DANG LDAN PAS NYAL BAR BYA STE, MGON PO KLU'I ZHABS KYIS, RIGS
PA'I BDAG NYID NYIN PAR MTHA' DAG DANG, ,MTSAN MO'ANG THUN GYI
STOD SMAD 'DAS NAS NI, ,MNAL TSE'ANG 'BRAS BU MED PAR MI 'GYUR
BAR, ,DRAN DANG LDAN PAR DE DAG BAR

DU MNOL, ,ZHES GSUNGS PA LTAR RO, ,SMRAS PA, TSUL KHRIMS RNAM
PAR DAG PA'I LUS MDZES SHING, ,THOS BSAM 'DAB ZUNG GA-YO BA'I
BHRAM RA:, ,RNAM GA-YENG 'DU 'DZIS DBEN PA'I SKYED TSAL DU,
,NGES 'BYUNG GLU DBYANGS LEN DE SKYID BA'I

@018A *, ,MCHOG ,DE LTA'I BSOD NAMS BSAGS PA'I SKAL BZANG GIS,
,CHOS SPYOD JI LTAR BYA BA DRANG PO'I LAM, ,GSAL BAR BYED PA'I
LEGS BSHAD SGRON MA 'DIS, ,LAM GOL RMONGS BA'I MUN PA SANGS PAR

GYIS, ,SNYIGS DUS SKYE BO'I TSE LA LONG MED CING, ,SRID PA'I
PHUN TSOGS NYES MANG MNOG CHUNG BAS, ,GROGS DAG 'BRAS MED SPUN
PA MA 'PHYAR BAR, ,GTAN GYI 'DUN MA BSGRUBS NA MI LEGS SAM,
,SDUG BSNGAL CHU GTER CHE LAS SGROL BA'I

GRU; ;DAL BRGYAD 'BYOR BCU LDAN PA'I RTEN THOB NAS, BAG MED
GNYID DANG LE LOS DUS 'DA' BA, ,NGAN SONG GNAS SU LHUNG TSE MI
'GYOD DAN, ,ZAS NOR BSAGS PA KUN GYI MTHA' MDZAD CING, ,GNYEN
MANG DU MA 'DUS KYANG SO SOR 'BRAL, ,

MTHON PO'I MTHA' RGUD SKYES PA KUN 'CHIN, ,ZON MED BDE BAR SDOD
PA KHYOD KHOM MAM, ,DE BAS NAM MJUG 'CHAD KA'I BUNG BA DANG,
,LONG MED DGUN NYI LTA BU'I TSE THUNG 'DI, ,BDE DANG SDUG BSNGAL
JI LTAR GYUR KYANG SLA, ,BRTZON BAS BYANG

CHUB DAM PA BSGRUBS NA LEGS, ,'DIR 'BAD DGE BAS THUB BSTAN MKHA'
DBYINGS SU, ,SGRUB RGYUD BSTAN PA'I NYI MA RAB GSAL ZHING, ,THEG
GSUM RIGS CAN RIGS KYI 'DAB BRGYA PA, ,RNAM GROL GE SAR SNYING
POS MDZES GYUR CIG ,

CES TSE GCIG GI NYAMS LEN RNAMS NYIN ZHAG PHRUGS GCIG LA SBYAR
TE LAG TU BSTAR BA'I TSUL CHOS SPYOD GSAL BA'I SGRON ME ZHES BYA
BA 'DI NI RGYAL PA'I GSUNG RAB LA THOS BSAM TSUL BZHIN DU BYAS
BRDO RAM PA TSANGS DBYANGS RGYAL MTSAN

@018B GYIS THOS DON SGRUB PA LA SBYAR BA'I CHED DU DBEN PA'I RI
KHROD DU 'GRO BAR CHAS PA'I TSE 'DI LTA BU ZHIG DGOS ZHES NAN
TAN DU BSKUL BAR BRTEN THUN DRUG GI RNAL 'BYOR DANG SDOM PA GSUM
GYI BSNGO BGRANG SOGS LA NYAMS LEN GYI MTHIL DU BYED PA NI

RGYAL BA'I DGONGS PA MTHAR THUG PA DANG MNYAM MED RI BO DGE LDAN
PA'I KHYAD CHOS BLA NA MED PA YIN PAS DE RNAMS GTZO BOR BZUNG,
BYIN RLABS KYI KHYAD NAS RJE YAB SRAS DANG PAn CHEN THAMS CAD
MKHYEN PA'I GSUNG GI TSIG RIS RNAMS RANG SOR

BZHAG ,BAR MTSAMS SU TSIG SBYOR CUNG ZAD SNON DGOS PA RNAMS
BSNAN TE, 7BTZUN PA DKON MCHOG BSTAN PA'I SGRON MES DPAL LDAN
BKRA SHIS 'KHYIL GYI 'DU KHANG CHEN MO'I YANG RTZER SBYAR BA
'DIS KYANG 'JAM MGON BSTAN PA'I SNYING PO PHYOGS

DUS KUN TU RGYAS PAR GYUR CIG , ,,