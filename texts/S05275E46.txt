` ,,RJE BTZUN GSANG BA'I BDAG

PO LA GUS PAS PHYAG 'TSAL LO, ,DPAG MED BSKAL PA'I SNGON DU SANGS
RGYAS KYANG, ,TSAD MED THUGS RJES 'KHOR BA JI SRID BAR, ,GRANGS MED
'GRO BA BSKYAB PHYIR RGYAL SRAS KYI, ,MTHA' MED SPYOD PA MDZAD LA
BSTOD PAR BGYI, ,DMAR SER PAm LAS BYUNG BA'I PADMA, ,RAm YIG

LAS SKYES 'OD STONG LDAN STENG, ,H'Um LAS 'KHRUNGS PA'I DPAL LDAN
GSANG BDAG ,CHAR SPRIN MDOG CAN KHYOD LA PHYAG 'TSAL, ,BSKAL PA 'JIG
PA'I DUS KYI ME LTAR, ,KUN NAS RAB TU 'BAR BA'I ME DPUNG, ,BDUD DPUNG
SREG PAR MDZAD PA'I DBUS NA, ,BRKYANG BSKUMS

@41B ZHABS KYIS BZHUGS LA PHYAG 'TSAL, ,RAL PA KHAM SER GYEN DU
BRDZES SHING, ,SPYAN RTZA DMAR PO GLOG 'PHRENG LTAR 'KHYUG ,MCHE BA
GTZIGS SHING RNGAM PA'I SGRA SGROG ,SRID GSUM DBANG DU SDUD LA
PHYAG 'TSAL, ,LOG 'DREN BGEGS KYI MGO BO 'GEMS BYED,

BDUD SDE'I SNYING LA BSNUN PA'I GNAM LCAGS, ,RAB TU 'BAR BA'I RDO RJE
RTZE LNGA, ,GA-YAS KYI PHYAG NA BSNAMS LA PHYAG 'TSAL, ,GANG GI MTHU
YIS BAR CHAD 'BYUNG PO, ,'JIGS PA'I 'O DOD DRAG PO BTON TE, ,NAM MKHA'I
MTHA' KLAS BAR DU BSKROD PHYIR, ,GA-YON PAS SDIGS

MDZUB MDZAD LA PHYAG 'TSAL, ,MTHU CHAN KHYOD KYIS GDUL DKA' THAMS
CAD, ,'PHRIN LAS RNAM BZHIS TSAR BCAD MDZAD NAS, ,BSDU BA BZHI YIS RJES
SU 'DZIN PHYIR, ,STAG LPAGS SHAM THABS MDZAD LA PHYAG 'TSAL, ,SA 'OG
GNAS PA'I NAG PO'I KLU RIGS, ,

MA LUS PA RNAMS 'JIGS PAR MDZAD PHYIR, ,BRANG 'GRO'I RGYAL PO DU MAS
KHYOD KYI, ,YAN LAG LNGA NI BRGYAN LA PHYAG 'TSAL, ,NYI MA BYE BA'I 'OD
DPUNG BSDOMS BZHIN, ,YE SHES ME 'OD TSA ZER PHYOGS BCUR, ,KUN NAS
'PHRO BA'I GZI BRJID RGYAL POS, ,KHYOD SKU

KUN NAS BRJID LA PHYAG 'TSAL, ,HA HA'I GAD RGYANGS DRAG POS SA GSUM,
,MA LUS RGYAS PAR 'GENGS PA'I NGA RO, ,THOS PA TZAM GYIS BGEGS RNAMS
GZIR BYED, ,'JIGS PA'I GSUNG DBYANGS LDAN LA PHYAG 'TSAL, ,JI SNYED SHES
BYA'I DKYIL 'KHOR MA

LUS, ,SPRIN BRAL NAM MKHA'I DKYIL NA ZLA LTAR, ,MA 'DRES GSAL BAR
MKHYEN PA'I YE SHES, ,SGRIB MED MNGA' BA KHYOD LA PHYAG 'TSAL, ,GDUL
BYA'I RE SKONG DBANG GI RGYAL PO, ,'BAD MED GZHAN DON 'BYUNG BA'I
DPAG BSAM, ,MI SHES MUN TSOGS 'JOMS PA'I

@42A *, ,NYIN BYED, ,DGE LEGS PHUNG PO KHYOD LA PHYAG 'TSAL, ,THA DAD
GDUL BYA'I 'DOD PA BZHIN DU, ,DU MA'I MDZAD PAS SKAL LDAN 'GRO KUN,
,KUN MKHYEN SAR BGROD SRID PA'I 'JIGS SKYOB, ,SKYOB PA BLA MED KHYOD
LA PHYAG 'TSAL, ,GA-YO MED

BSAM PAS BCOM LDAN KHYOD LA, ,GUS PAS SKYABS SU SONG BA GANG DE, ,'DI
DANG PHYI MA BAR DO KUN TU, ,'JIGS PA KUN LAS SKYOB LA PHYAG 'TSAL,
,KHYOD SKU GSAL BA'I TING 'DZIN NGANG NAS, ,KHYOD GSUNG ZAB MO'I RIG
SNGAGS RGYAL PO, ,KHYOD THUGS BSKUL PHYIR DRAN PA DE LA

KHYOD KYI GO 'PHANG STER LA PHYAG 'TSAL, ,TSE RABS KUN TU BSTEN PA'I
LHA MCHOG ,GTAN GYI SKYABS MGON KHYOD KYIS BDAG GI ,THOG MED
BSAGS PA'I SDIG DANG NAD GDON, ,'GAL RKYEN MTHA' DAG ZHI BAR MDZOD
CIG ,DPAL 'BYOR DBANG PHYUG TSE DANG BSOD NAMS, ,

'JIG RTEN 'JIG RTEN 'DAS PA'I BDE 'BYOR, ,MTHA' DAG YAR NGO'I DUS KYI ZLA
BZHIN, ,GONG NAS GONG DU RGYAS PAR MDZOD CIG ,RGYAL BA RGYAL SRAS
NYAN THOS RANG RGYAL, ,LHA DANG MI DANG LHA MIN KUN GYI, ,MTHU
DANG NUS PA YON TAN GZI BRJID, ,MA LUS DBANG DU BYED PAR GYUR CIG ,

MI SDUG GZUGS KYIS KUN LA NYER 'TSE, ,BAR DU GCOD PA'I 'BYUNG PO THAMS
CAD, ,BSAD BSKRAD RMONGS RENGS DRAG PO'I LAS KYIS, ,'DUL BA'I MTHU
DANG LDAN PAR GYUR CIG ,MDOR NA YI DAM MCHOG GI THUGS RJES, ,TSE
MTHAR PHYIN CING BSHES GNYEN DAM PAS, ,RJES SU BZUNG

STE DAL 'BYOR THOB PA, ,RTAG TU DON LDAN BYED PAR GYUR CIG ,DE LTAR
GSANG BDAG BCOM LDAN 'DAS KYI, ,SKU DANG GSUNG DANG THUGS DANG
YON TAN, ,'PHRIN LAS RNAMS LA BDAG GIS BSTOD CING, ,ZHI RGYAS DBANG
DRAG SGO NAS GSOL 'DEBS, ,RJES BSNGAGS TSUL GYI LEGS

@42B PAR BSDEBS 'DI, ,DAD GTONG RIGS GZUGS YON TAN NOR BUS, ,KUN NAS
GTAMS PA'I RGYA MTSO CHE DE'I, ,GSUNG GI RLABS KYIS BSKUL BAR GYUR TSE,
,BSTOD PA'I TSIG GI CHU YI GZEGS MA, ,MU TIG STAR LA BRGYUS 'DRA 'DI NI,
,MANG THOS BLO BZANG GRAGS PA'I DPAL GYIS, ,

NGANG DKAR ZHES BYA'I GNAS MCHOG DER SBYAR, ,YI GE PA NI SDE SNOD
'DZIN PA GRAGS PA BLO GROS KYIS BGYIS SO,,