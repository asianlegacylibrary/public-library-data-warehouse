` ,,NA MO GU RU MUNYDZU GHO sh'A YA, 'GRO BA KUN GYI BDE DANG LEGS
PA'I DPAL, ,

GANG ZHIG SKYABS SU BZUNG BAS STZOL MDZAD MA, ,SDUG BSNGAL CAN
RNAMS SKYOB PA'I KHUR 'KHYER BA'I, ,RJE BTZUN SGROL MA DE LA GUS PHYAG
'TSAL, ,GANG DAG SDUG BSNGAL RGYA MTSO CHER LHUNG BA, ,DE DANG DE
DAG NGA YIS BSGRAL LO ZHES, ,RLABS CHEN DAM BCA' RJES

SU SGRUB MDZAD PA'I, ,BRTZE LDAN MA DE'I ZHABS KYI CHU SKYES NI, ,GANG
GIS GUS PAS SPYI BOS RAB MCHOD PA, ,DAL BA'I RTEN BZANG RNYED PA'I
BZHIN BZANG KHYOD, ,KHO BOS PHAN PA SMRAS PA'I RJES 'BRANG NA, ,MDO
TZAM BSHAD KYI BSAM PA THAG PAS NYON, ,NGES PAR 'ONG

ZHING MYUR DU 'ONG NGES PA'I, ,'CHI BA'I BSAM PA YANG YANG MA SBYANGS
NA, ,DGE BA'I BSAM PA MI SKYE SKYES NA YANG, ,TSE 'DI'I PHUN TSOGS LHUR
LEN TZAM DU ZAD, ,DE PHYIR GZHAN DAG 'CHI BA MTHONG THOS RNAMS,
,YID LA SOMS LA BDAG LA 'DI 'DRA ZHIG ,MYUR

DU 'ONG NGES NAM YONG CHA MED LA, ,DE TSE LUS DANG LONGS SPYOD
MDZA' BSHES RNAMS, ,KUN DANG 'BRAL ZHING DGE DANG SDIG PA'I LAS, ,GRIB
MA BZHIN DU RJES SU 'BRANG BA DANG, ,SDIG PA'I LAS LAS RGYUN RING
SHUGS DRAG PA'I, ,NGAN SONG GSUM GYI SDUG BSNGAL

@209A *, ,'BYUNG BA DANG, ,DGE BA'I LAS LAS BDE 'GRO BRGYUD NAS NI,
,MYUR DU RGYAL BA'I GO 'PHANG 'THOB PA'I TSUL, ,SHES PAR GYIS LA NYIN RE
BZHIN DU SOMS, ,DE LTAR BSAMS NAS SKYABS SU 'GRO LA 'BAD, ,THUB PAS
KHYIM PA'I RTEN LA BSNGAGS PA YI, ,  

GTAN KHRIMS LNGA LA BLO DANG 'TSAM PAR SLOB, ,DUS MTSAMS NYI MAR
GSO SBYONG YAN LAG BRGYAD, ,LEGS PAR BLANGS NAS SRUNG BA SHIN TU
GCES, ,LHAG PAR 'JIG RTEN GNYIS SU 'PHUD BYED PA'I, ,MYOS 'GYUR 'THUNG
BA DAM PA RNAMS KYIS SMAD, ,DE PHYIR

BZHIN BZANG KHYOD KYIS SMAD PA'I GNAS, ,LAS 'DI LA NI GTAN DU LOG NA
LEGS, ,GANG LA SPYAD PAS PHUGS SU SDUG BSNGAL NA, ,'PHRAL DU BDE BAR
SNANG YANG BSTEN MI BYA, ,DUG DANG 'DRES PA'I KHA ZAS G-YOS LEGS
RNAMS, ,KUN GYIS SPONG BAR BYED PA

MA MTHONG NGAM, ,NYIN RE ZHING YANG DKON MCHOG MCHOD PA SOGS,
,DGE LA 'BAD CING SNGAR BYAS SDIG PA BSHAGS, ,SLAN CHAD SDOM PA JE
DRAG JE DRAG BYA, ,GANG BSAGS DGE BA SANGS RGYAS RGYU RU SNGOS,
,MDOR NA SKYE DANG 'CHI BA'I DUS RNAMS SU, ,GCIG PU SKYE

ZHING GCIG PU 'CHI BAS NA, ,GROGS DANG NYE DU LA SOGS KUN GYIS BSLU,
,SLU BA MED PA'I MCHOG NI DAM CHOS YIN, ,TSE THUNG 'DI NI GLOG BZHIN
YUD TZAM PA, ,GANG LTAR BYAS KYANG PHYID KYI GTAN BDE GCIG ,SGRUB
DUS DA RES YIN NO LEGS PAR SOMS, ,DAL

'BYOR RIN CHEN STONG LOG MA BYED CIG ,DE LTAR GDAMS LAS BSOD NAMS
GANG THOB DES, ,SKYID KYANG MI 'TSENG SDUG KYANG MI PHUNG BA'I, ,TSE
'DI'I BUN LONG SGRUB PA'I BLO LOGS NAS, ,'GRO KUN CHOS KYI DGA' BAS 'TSO
BAR SHOG ,'DI NI 'GRO BA'I

@209B BSOD NAMS ZHING, ,SKU GZUGS 'DRI BA'I LAS LA MKHAS, ,DPAL LDAN
ZHES BYAS BSKUL BA'I NGOR, ,DGE SLONG BLO BZANG GRAGS PAS SMRAS,
,ZHES DAL 'BYOR GYI RTEN LA SNYING PO LEN PAR BSKUL BA'I TSIGS SU BCAD
PA'O,,