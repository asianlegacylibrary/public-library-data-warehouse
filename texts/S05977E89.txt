*, ,NA MO GU RU
MANYDZU GHO sh'A YA, GANG GI MTSAN SNYAN CHU MDANG GI ,

@122B NOR BU'I RNA RGYAN 'CHANG BA YANG, ,GDUNG BA'I RNYOG MA
KUN SEL BA, ,MCHOG GSUM RIN CHEN LA BTUD NAS, ,GNOD SBYIN RDO
RJE BDUD 'DUL GYI, ,THUGS DAM BSKANG BA'I RIM PA NI, ,BAR CHAD
KUN SEL ZHES BYA BA, ,DAM

PA'I MAN NGAG JI BZHIN BRJOD, 'DIR MGON PO RDO RJE BDUD 'DUL GYI
THUGS DAM BSKANG BA DANG, 'PHRIN LAS 'CHOL BAR 'DOD PAS, YID
MTHUN GYI GNAS SU, 'DI'I BRIS SKU'I GNAS SU MCHOD GTOR NANG
MCHOD

DAM RDZAS SPYAN GZIGS SOGS RGYAS PAR BSHAMS LA, RANG NYID PHYAG
RDOR RAM, MI GA-YO BA'I NGA RGYAL LA GNAS PAS, NANG MCHOD TZAndA
MA H'A RO shAS BSANGS, SVA BH'A WAS SBYANGS, STONG PA'I NGANG
LAS YAm LAS

RLUNG; RAm LAS ME'I DKYIL 'KHOR GYI STENG DU, A'A: LAS MI MGO'I
SGYED BU GSUM GYI STENG DU, A'A: LAS THOD PA YANGS SHING RGYA
CHE BA'I NANG DU, SHA LNGA DANG BDUD RTZI LNGA, DE'I STENG DU
AOm A'A: H'Um GIS MTSAN PA LAS

'OD ZER 'PHROS, RLUNG GA-YOS, ME SBAR, THOD PA'I NANG GI RDZAS
RNAMS ZHU ZHING KHOL BA'I NANG DU, YI GE GSUM PO LHUNG NAS ZHU
BAS, KHA DOG DRI RO NUS PA'I SKYON SBYANGS, ZAG MED YE SHES KYI
BDUD RTZI'I RGYA MTSO CHEN

POR GYUR, AOm A'A: H'Um GSUM BRJOD DE BYIN GYIS BRLABS, MCHOD
RDZAS BSKANG RDZAS SOGS KYANG BSANGS SBYANGS, STONG PA'I NGANG
LAS RANG RANG GI MING YIG DANG PO THIG LES BRGYAN PA ZHU BA LAS
BYUNG BA'I, BLA MA

@123A *, ,DANG GNOD SBYIN CHEN PO RDO RJE BDUD 'DUL 'KHOR DANG
BCAS PA MNYES PAR BYED PA'I DAM RDZAS, SPYAN GZIGS, MCHOD PA'I
BYE BRAG BSAM GYIS MI KHYAB PA ZHIG ,BLA MA DANG GNOD SBYIN CHEN

PO RDO RJE BDUD 'DUL 'KHOR DANG BCAS PA'I SPYAN LAM DU 'BYUNG
ZHING RGYAS PAR GYUR CIG AOm SARBA BID P'U RA P'U RA, S'U RA S'U
RA, AA WART'A YA, AA WART'A YA HO BADZRA SPHA RA nA KHAm, AOm
AARGHAm A'A: H'Um NAS, SHAPTA A'A: H'Um

ZHES PA'I BAR GYIS BYIN GYIS BRLABS, DE NAS RTEN BSKYED PA NI,
SVA BH'A WAS SBYANGS, CHOS THAMS CAD RANG BZHIN GYIS GRUB PAS
STONGS PA'I STONG PA NYID DU GYUR, STONG PA'I NGANG LAS RANG GI
MDUN DU, BHRUm LAS RIN PO

CHE SNA BDUN GYI GZHAL YAS KHANG MDZES SHING YID 'PHROG PA'I
NANG DU, 'KHOR LO RTZIBS BZHI PA'I LTE BAR SNA TSOGS PADMA DANG
NYI MA DANG, SRIN PO BSGYEL BA'I STENG DU, KshA MTHING NAG LAS
BYUNG BA'I RIN PO CHE 'BAR

BA KshAS MTSAN PA LAS 'OD ZER 'PHROS, GDUG PA CAN THAMS CAD TSAR
BCAD, TSUR 'DUS, SA BON PHYAG MTSAN DANG BCAS PA LA THIM PA
YONGS SU GYUR PA LAS, GNOD SBYIN CHEN PO RDO RJE BDUD 'DUL SKU
MDOG

MTHING NAG ,ZHAL GCIG PHYAG GNYIS PA, PHYAG GA-YAS NOR BU RIN PO
CHE 'BAR BA DANG, GA-YON BDUD RTZIS GANG BA'I BUM PA BSNAMS PA,
SPYAN GSUM DMAR PO SDANG MIG TU BGRAD CING, ZHAL RAB TU GDANGS

@123B NAS MCHE BA GTZIGS PA, DBU LA RIN PO CHE'I PROG ZHU GSOL
ZHING, RIN PO CHE'I RGYAN SNA TSOGS PAS BRGYAN PA, SKU LA DAR
NAG GI BER CHEN DANG, ZHABS LA SAG LHAM GSOL BA, SHIN TU BRJID
CING ZHABS

GA-YAS CUNG ZAD BRKYANGS PA'I SEMS DPA'I SKYIL KRUNG GIS BZHUGS
PA, DE'I GA-YON DU YUM KUN GRUB MA SKU MDOG SNGON MO ZHAL GCIG
PHYAG GNYIS MA, GA-YAS NAD RKYAL DANG, GA-YON ZHAL ZAS

YAB LA STOB CING, DAR DKAR GYI NA BZAS BKLUBS PA, RTZIBS BZHI'I
STENG DU, SHAR DU NOR BDAG DZAMBHA LA DKAR PO, LHOR MGON PO NAG
PO, NUB TU 'BROG GNAS MCHED LNGA, BYANG DU RNAM SRAS LJANG GU ,

DE DAG GI PHYI ROL TU GNOD SBYIN DANG, SDE BRGYAD KYI 'KHOR DPAG
TU MED PAS BSKOR BA'I GTZO 'KHOR THAMS CAD KYI SPYI BOR AOm,
MGRIN PAR A'A: THUGS KAR H'Um GIS MTSAN PAR GYUR, THUGS KA'I
H'Um GI 'OD ZER

GYIS BYANG PHYOGS LCANG LO CAN GYI PHO BRANG NAS, MGON PO RDO
RJE BDUD 'DUL 'KHOR DANG BCAS PA SKAD CIG GIS SPYAN DRANGS, ROL
MO DBYANGS DANG BCAS PAS,, H'Um; RIN CHEN LHUN PO'I BYANG GI
PHYOGS, ,LCANG LO

CAN GYI PHO BRANG NAS, ,GNOD SBYIN SDE DPON MTHU RTZAL CAN, ,RDO
RJE BDUD 'DUL SNYAN GSON CIG ,SNGON TSE RDO RJE 'CHANG DBANG
GIS, ,BKA' BSGOS JI LTAR KHAS BLANGS BZHIN, ,SANGS RGYAS BSTAN
PA BSRUNG BA DANG,,

@124A *, ,RNAL 'BYOR 'PHRIN LAS BSGRUB PA'I PHYIR, ,RTZE GCIG
MOS PAS SPYAN 'DREN NA, ,GNAS 'DIR MYUR DU GSHEGS SU GSOL,
,DHARMA P'A LA MAH'A YAKshA SA PA RI W'A RA AE HYE HI, DZA: H'Um
BAm HO:

DAM TSIG PA DANG GNYIS SU MED PAR BSAM, BYA KHYUNG GI PHYAG RGYA
BCINGS LA, BADZRA MAH'A SA MA YA H'Um PHAt, CES DAM LA BZHAG
,GANG ZHIG DRAN PA TZAM GYIS PHYI NANG GI ,BAR CHAD KUN SEL 'DOD
DGU'I DNGOS GRUB

KUN; ;STZOL MDZAD GNOD SBYIN SDE DPON MTHU STOBS CAN, ,MGON PO
'KHOR DANG BCAS LA PHYAG 'TSAL LO, ,ZHES PHYAG BYA, AARGHAm NAS
SHAPTA'I BAR DANG, SNGAGS LA YI GE 'BRU GSUM BTAGS TE NANG

MCHOD 'BUL, YIG BRGYA BDUN NAM, NYER GCIG BZLAS LA, H'Um; BDAG
CAG MA RIG DBANG GYUR PAS, ,SGO GSUM NYES TSOGS CI MCHIS DANG,
,KHYAD PAR GNOD SBYIN CHEN PO YI, ,THUGS DANG 'GAL BA MA

LUS BSHAGS, CES BSHAGS PA BYA, DE NAS THUGS DAM BSKANG BA NI,
H'Um; CHOS DBYINGS BDE BA CHEN PO'I LHA LAM LAS, ,PHYI NANG
GSANG BA'I MCHOD PA'I SPRIN SPROS TE, ,GNOD SBYIN CHEN PO 'KHOR

BCAS SPYAN LAM DU, ,'BYUNG ZHING RGYAS LA DGYES PA BSKYED GYUR
CIG ,RO BRGYA'I GSER SKYEMS MCHOD YON RGYA MTSOR 'KHYIL, ,MDZES
PA'I ME TOG SA DANG BAR SNANG GANG, ,DRI ZHIM SPOS KYI DUD PA
SPRIN LTAR

@124B GTIBS, ,MUN SEL SGRON ME TSAR DU DNGAR BA 'DIS, ,MGON PO
'KHOR DANG BCAS PA'I THUGS DAM BSKANG, ,DRI CHAB BZANG PO'I NGAD
KYIS PHYOGS KUN 'GENGS, ,RO BRGYA LDAN PA'I ZHAL ZAS LHUN POR
SPUNGS, ,SNA

TSOGS ROL MO'I SGRA DBYANGS 'BRUG LTAR SGROG ,PHUN TSOGS 'DOD
YON RNAM LNGA'I CHAR 'BAB PAS, ,MGON PO 'KHOR DANG BCAS PA'I
THUGS DAM BSKANG, ,RDZU 'PHRUL SHUGS LDAN RTA NAG RLUNG LTAR
'PHYO, ,GA-YAG

ROG ZHOL CHEN 'JIGS PA'I NGAR SGRA SGROG ,DAR GYI RGYAN LDAN LUG
NAG SPYI DKAR MDZES, ,KHYUNG LTAR LDING BA'I BYA NAG TSOGS RNAMS
KYIS, ,MGON PO 'KHOR DANG BCAS PA'I THUGS DAM BSKANG, ,KHYI NAG
SNYING

DKAR DOM LTAR MCHONG ZHIG RGYUG ,STAG SPYANG SENG GE DRAG PO'I
NGAR SKAD 'DON, ,RDO RJE'I GO KHRAB SNA TSOGS MTSON CHA SOGS,
,DAM RDZAS SPYAN GZIGS STONG GSUM KHYON GANG BAS, ,MGON PO 'KHOR
DANG BCAS

PA'I THUGS DAM BSKANG, ,DMAR CHEN SHA KHRAG GTOR MA RI LTAR
SPUNGS, ,JA CHANG BDUD RTZI'I BTUNG BA MTSO LTAR BSKYIL, ,RIN
CHEN BDUN DANG NYE BA'I RIN CHEN GYIS, ,PHYOGS KYI 'KHOR LO MA
LUS YONGS BKANG

STE; ;MGON PO 'KHOR DANG BCAS PA'I THUGS DAM BSKANG, ,RIN CHEN
RGYAN PHRENG DAR NAG BER CHEN DANG, ,NOR BU BUM BZANG PHYI NANG
GSANG BA'I RTEN, ,'JIG RTEN 'JIG RTEN 'DAS PA LAS BYUNG BA'I,
,DNGOS

@125A *, ,BSHAMS YID SPRUL MCHOD SPRIN RGYA MTSO 'DIS, ,MGON PO
'KHOR DANG BCAS PA'I THUGS DAM BSKANG, ,THUGS DAM BSKANGS SHING
NYAMS CHAGS GSOS GYUR CING, ,RKYEN NGAN BAR

GCOD THAMS CAD BZLOG PA DANG, ,MTHUN RKYEN DNGOS GRUB MA LUS
STZAL DU GSOL, ,DE LTAR THUGS DAM BSKANGS NAS, RANG PHYAG RDOR
DANG MI GA-YO BA GANG RUNG DU GSAL BA'I THUGS KA LAS 'OD ZER
'PHROS,

GNOD SBYIN GYI THUGS KA'I SNGAGS PHRENG LA PHOG ,THUGS RGYUD
BSKUL, 'PHRIN LAS THAMS CAD THOGS MED DU BSGRUB PAR BSAMS LA,
AOm BADZRA RATNA TZITTA R'A GA R'A GA H'Um PHAt, CES PA DANG,
YUM GYI SNGAGS BZLA

'DOD NA, AOm BADZRA RATNA TZITTA BDUD MO TING KYOL TING TING
DZA: DZA: H'Um PHAt, CES BZLAS PA CI 'GRUB BYA, DE NAS GTOR
BSNGOS BSDUS PAR BKOD PA LTAR GTOR MA PHUL, AARGHAm SOGS KYIS
MCHOD CING, SNYING PO'I

MJUG TU AOm A'A: H'Um BTAGS TE NANG MCHOD KYANG 'BUL LO, ,DE
NAS, BSTOD PA BYA BA NI, H'Um: RGYAL BA'I MKHYEN BRTZE'I MKHA'
DBYINGS LAS, ,GNOD SBYIN CHEN PO'I DBYAR SKYES PHRENG, ,'PHRIN
LAS DRAG PO'I ME CHAR

GYIS; ;BSTAN DGRA PHYE MAR 'THAG LA BSTOD, ,CHOS KYI DBYINGS LAS
'ONGS PA'I LHA, ,KHRO CHAGS BRJID PA'I SKUR STON PA, ,DBANG
SNGON MDOG CAN NYIN BYED BRGYA'I, ,'OD STONG 'GYED LA PHYAG
'TSAL BSTOD, ,ZHAL

@125B GCIG PHYAG GNYIS GA-YAS PA NA, ,RIN CHEN 'BAR BAS 'DOD DGU
DANG, ,GA-YON PA RIN CHEN BUM BZANG GIS, ,TSE DANG YE SHES STZOL
LA BSTOD, ,DMAR ZLUM SPYAN GSUM SDANG MIG GIS, ,BSTAN DGRA'I

RJES GCOD BYA RA MDZAD, ,DAR NAG BER CHEN LHAB LHUB NI, ,GSER
GYI SKA RAGS CAN DER BSTOD, ,KHYOD SKU'I DPAG BSAM LJON PA NI,
,RNAM MANG RIN CHEN LAS GRUB PA'I, ,RAB MDZES RGYAN GYI ME TOG
GIS, ,MNGON

PAR MDZES LA PHYAG 'TSAL LO, ,MGON DER GSANG BA'I DGYES PA
BSKYED, ,RNAL 'BYOR BU BZHIN SKYONG MDZAD CING, ,GNAS GSUM MKHA'
'GRO'I GTZO MO MCHOG ,DBYINGS PHYUG DPA' MO CHE LA BSTOD, ,SKU
DANG

CHA LUGS SNA TSOGS SHING, ,MTHU STOBS RDZU 'PHRUL BSAM MI KHYAB,
,'PHRIN LAS RNAM BZHI'I MCHOG STZOL BA'I, ,'KHOR TSOGS RGYA
MTSO'I TSOGS LA BSTOD, ,CHOS SKYONG CHEN PO LCAM DRAL LA, ,BDAG
CAG

DPON SLOB 'KHOR BCAS KYI, ,MI NOR LONGS SPYOD BCAS PA RNAMS,
,BCOL LO BLTOS SO MTHU MA CHUNG, ,NYIN GSUM BYA RA MTSAN GSUM
DU, ,DRUNG NAS MEL TSE MA GA-YEL CIG ,NAD GDON CHOM RKUN DGRA LA
SOGS,

PHYI NANG BAR GCOD ZHI BA DANG, ,TSE DANG BSOD NAMS LONGS SPYOD
DANG, ,'KHOR TSOGS BSTAN PA RGYAS PAR MDZOD, ,SRID ZHI'I SKYE
'GRO PHUN TSOGS KUN, ,MA LUS DBANG DU 'DU BA DANG, ,BDAG LA GNOD
PA'I DGRA
@126A *, ,BGEGS KUN, ,DRAG PO'I CHAD PAS TSAR CHOD CIG ,CES
BSTOD CING 'PHRIN LAS BCOL LO, ,SMRAS PA, RIG GNAS KUN GYI BSTAN
PA'I SROG SHING CHE, ,ZHANG BLON CHEN PO RDO RJE BDUD

'DUL GYI, ,SGRUB THABS GSAR PA'I RIN CHEN PHRENG MDZES PA, ,SPEL
BAR BYED PO CHOS KYI RGYAL MTSAN NYID, ,'DI LTAR BSKRUN PA'I DGE
TSOGS NYAL 'GRO'I RGYUN, ,DUS GSUM RNAM DKAR DZA HU'I BU MO
DANG, ,

LHAN CIG KUN MKHYEN RGYA MTSO CHER ZHUGS NAS, ,SRID PA'I TSA
GDUNG SEL BA'I MCHOG GYUR CIG ,CES GNOD SBYIN CHEN PO RDO RJE
BDUD 'DUL GYI BSKANG GSO'I RIM PA BAR CHAD KUN SEL ZHES BYA BA
'DI YANG,

RIGS RUS MCHOG TU DGE ZHING, DAD PA DANG RNAM DPYOD PHUN SUM
TSOGS PA, RIG GNAS MTHA' DAG LA MKHYEN PA'I SPYAN YANGS GA-YO
BA'I SDE PA RNAM SRAS DZAM LA ZHES BYA BAS BSKUL BA'I NGOR, MDO
RGYUD DAM

PA'I MAN NGAG 'DZIN PA, SH'AKYA'I DGE SLONG BLO BZANG CHOS KYI
RGYAL MTSAN GYIS, 'DI'I SGRUB THABS SLOB DPON PADMAS MDZAD PAR
GRAGS PA DANG, GRVA PA MNGON SHES KYIS MDZAD ZER BA'I YIG RNYING
'GA'

ZHIG 'DUG KYANG, SNGA MO NAS BRGYUD PAS BRIS NOR MNGON CHE
ZHING, PHAL TSIG RING THUNG YANG MI SNYOMS PA YID BRTAN DKA' BA
DANG, GZHAN MA KHUNGS BTZUN PA'I GTOR CHOG GTZANG MA ZHIG MA
MTHONG

@126B YANG; 'DI'I RJES GNANG LAS TSOGS RAGS RIM DPAL LDAN BLA MA
DAM PA'I ZHABS DRUNG DU THOB PA'I GDAMS PA LA GZHI BYAS, SNGAR
GYI YIG RNYING DE DAG GI LEGS CHA RNAMS KYIS KYANG KHA BSKANGS
TE, CHOS GRVA CHEN

PO BKRA SHIS LHUN PO'I GTZUG LAG KHANG DU SUG BRIS SU BYAS PA
LAS, SLAR YI GE PA NI RAB 'BYAMS SMRA BA'I LOTZTSA BA DGE 'DUN
DPAL 'BAR RO, ,'DIS KYANG BSTAN PA RIN PO CHE MI NUB PA'I RGYAL
MTSAN DU GYUR CIG , ,,