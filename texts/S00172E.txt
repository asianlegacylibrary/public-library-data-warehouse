(*, ,NAM MKHA' SGO 'BYED KYI DBANG GI BSHAD PA'I ZIN BRIS THOR BU
BZHUGS SO),, ,,

*, ,NAM MKHA' SGO 'BYED KYI DBANG GI SKABS SU, BLA MA YUM CHEN MOR
GSAL BA LA GSOL BA GDAB, DAL 'BYOR RNYED DKA' NAS BYANG CHUB KYI
SEMS KYI PAR

BLA MAS BRDA' SPRAD PA LTAR BSAM, GNAS KHANG BDE BA CAN LTA BU'I DAG
PA'I ZHING DU MOS SHING, GTOR MA MKHA' 'GRO SDE LNGA DANG STENG GI
NAM MKHAR RTZA RGYUD KYI BLA MA BZHUGS

GNAS DANG BCAS PA GSAL GDAB LA, BYAD SDOM BZUNG, DBANG DNGOS LA
GSUM LAS, DANG PO LUS LA RGYAN DRUG RUS PA'I DBANG BSKUR BA LA RANG
LAB SGRON DU BSKYED PA LA

MGUL RGYAN, RNA RGYAN PHYAG GDUB DANG ZHABS GDUB, DBU RGYAN, SER
LA KHA'AM TSANGS SKUD DAM MCHOD PHYIR THOGS, RKED RGYAN NAM 'OG
BAG STE RGYAN DRUG PO RIM PA BZHIN

DPA' BO DANG RNAL 'BYOR MA THAMS CAD KYI SBYIN SOGS PHAR PHYIN RE'I
NGO BOR MOS PA GTAD DE RGYAN 'DI THOG LA BDAG 'DZIN CHOD CIG PAR
PA DBANG BSKUR BA'O, ,DE'I YAN LAG tA MA RU DANG

MI RKANG GLING BU'I PHYAG 'TSAN GNYIS GTAD DE STONG PA NYID KYI RANG
SGRA SGROGS PA 'DI 'CHANG NAS DKROL ZHING SKUR LA BDAG 'DZIN CHOD
CIG PAR DBANG BSKUR BA'O, ,GNYIS PA NGAG LA GSUNG SKAD

PHAt KYI DBANG BSKUR BA LA, GCOD DAR ZHI BYED GNYIS DGONGS PA GCIG
PAS PHA DAM PAS ZHI BYED MGUR DU BLANGS BA LAS, GDON GNOD SBYIN
PHO MO 'DUL TZA NA, RTUL ZHUGS 'KHRUL

@213B 'KHOR 'CHA' BA YIN, ZHES GNYAN KHROD 'GRIN PA'I TSE GCONG YUL
BA LA LHOD DU GRAGS PA'I GDON BGEGS KYI BAR CHAD BYUNG BA'I TSE RANG
GIS DE THAMS CAD BAR DU GCOD PA PO 'AM BAR CHAD GYI

DE BO LA BRTAGS SHING DPYANG DE RANG BZHIN GYIS MA GRUB PAR SGOM
PA'I RIG PA RTUL ZHUGS KYI 'KHRUL 'KHOR 'CHA' BAR GSUNGS BA LTAR RIG PA
RTUL ZHUGS KYI 'KHRUL 'KHOR BYAS TE LTA BA'I

GDENGS DANG LDAN PAS PHAt KYI SGRA DRAG PO SGROGS DGOS PAS SEMS
LTA THOG TU BZHAG PA'I DANG NAS BLA MAS PHAt SGRA BSGROGS PA'I RJES
ZLOS BYED PA'O, ,DE'I YAN LAG TU RANG YUM

CHEN MOR BSKYED PA LA, TA DYA TH'A GA TE GA TE SOGS KYIS BZLAS LUNG
'BOG PA LA, SHES RAB KYI PHA ROL TU PHYIN PA'I SNGAGS, ZHES PA YAN GYIS
RGYAL SRAS KYI SPYAD PA SPYOD TSUL

RGYAS PAR BSTAN PAS, DE MDOR BSDUS TE NYAMS SU LEN TSUL JI LTAR YIN
ZHI NA, 'DI LTA STE, SONGS SHIG ,SONGS SHIG, PHA ROL TU SONGS SHIG ,PHA
ROL TU YANG DAG

PAR SONGS SHIG ,BLA NA MED PA YANG DAG PAR RDZOGS PA'I BYANG CHUB
TU SONGS SHIG ,CES DANG DON 'GYUR GYI DBYANG DU BYAS NA, CHOS THAMS
CAD RANG BZHIN MED PAR SGOM PA'I

SGOS TSOGS LAM DU SONGS SHIG ,DE NAS SBYOR LAM DU SONGS SHIG ,DE NAS
PHA ROL MTHOD LAM DU SONGS SHIG ,DE NAS PHA ROL SGOM LAM DU YANG
DAG PAR SONGS SHIG ,DE NAS

BLA NA MED PA YANG DAG PAR RDZOGS PA'I BYANG CHUB TU SONGS SHIG
,CES PA'I DON YID LA DRAN PAR BYAS TE SEMS LTA THOG TU BZHAG PA'I DANG
NAS, BLA MA'I PHYAG LEN LTAR NYI SHU RTZA GCIG

@214A *, ,BYED PA'O, ,GSUM PA SEMS LA CHOS NYID DON GYI DBANG BSKUR BA
NI, MDO LAS 'DI YOD PAS 'DI 'BYUNG, 'DI SKYES PA'I PHYIR 'DI SKYE STE, GANG
'DI MA RIG PA'I

RKYEN GYIS 'DU BYED DE, ZHES SOGS DANG, MGON PO KLUS, LAM GSUM THOG
MTHA' DBUS MED PA, ZHES SOGS DANG, ZLA BAS, NYON MONGS SKYON RNAMS
MA LUS

'JIGS TSOGS LA, ZHES SOGS GSUNGS PA LTAR, SEMS CAN RNAMS 'KHOR BAR BAR
'TSAMS MED PAR 'KHOR BA NI YAN LAG GCU GNYIS KYI THOG MA'I MA RIG
PA'AM BDAG

TU 'DZIN PA'I BLO MI RTAG PA'I DBANG GIS YIN ZHING 'KHOR PA'I RGYUR RAM
RTZA BAR GYUR PA'I BDAG 'DZIN DE LA YANG GANG ZAG GIS BDAG 'DZIN
DANG CHOS KYI BDAG 'DZIN GNYIS YOD DO, ,

DE YANG RANG CAG RNAMS LA SNANG TZAM GYI GANG ZAG SKYE 'PHAGS
SOGS GANG ZAG GI BDAG 'DZIN GYI DMIGS YUL GANG ZAG DANG, SNANG BA
LTAR GYI RANG GZHAN SKYE 'PHAGS KYI GANG ZAG

RNAMS DGAG BYA'I GANG ZAG GI BDAG ,GANG ZAG LAS GZHAN PA'I SNANG
TZAM GYI RGYUD KYIS BSDUS PA DANG MA BSDUS PA'I CHOS THAMS CAD CHOS
KYI BDAG 'DZIN GYI DMIGS YUL CHOS

DANG, GANG ZAG LAS GZHAN PA'I SNANG BA LTAR GYI CHOS RNAMS NI DGAG
BYA CHOS KYI BDAG GO ,DE LTAR NA 'KHOR BA LAS GROL BA LA BDAG TU
'DZIN PA'I BLO MI RTAG PA DANG 'DZIN STANG NGAM, ,

DPER NA MI LAS BYED CIG GIS BYA BA BYED LUGS LA BLTAS NAS MI 'DI'I BYED
STANG LA ZER BA LTAR 'DZIN SDANG ZHES PA YANG 'DZIN LUGS SAM 'DZIN
TSUL LA ZER GSUNGS, ,'DZIN LUGS

@214B DNGOS SU 'GAL BA'I BDAG MED RTOGS PA'I SHES RAB SGOM DGOS SO,
,DE'I TSUL NI GCOD YUL BAS SKABS LA LAR DBYINGS RIG BSRES NAS SGOM PAR
BYA DGOS LA, DE YANG RANG

GI RNAM SHES PHUNG PO DANG PHRAL NAS SEMS BDE STONG NAM MKHA'I
DBYINGS DANG DBYER MED DU BSRES TE RANG LA SNANG BA LTAR GYID YOD
NA LUS SEMS GNYIS DANG GCIG GAM THA DAD GANG RUNG

DU YOD DGOS, GCIG TU YOD NA LUS SEMS GNYIS YOD PA LTAR NGA GNYIS
YOD PA'AM NGA GCIG LAS MED PA LTAR LUS SEMS YANG GNYIS MED PAR
'GYUR NA DE YANG MI

'THAD, THA DANG DU KUN NAS LUS SEMS GNYIS PHRAL BA'I RJES SU NGA 'DI'O
ZHES GZUNG DU YOD DGOS PA LA DE YANG MED PAS THA DAD DU MA GRUB
SNYAM PA SOGS DPYAD PA

BZHI'I SGO NAS DBYAD DE RANG BZHIN MED PA LA MNYAM PAR GZHAG DGOS
SHING DE LTAR BYANG CHUB KYI SEMS GYIS ZIN PA'I SGOS NYAMS SU LEN PA
LA THABS SHES KYI SPYOD YUL DANG,

BDAG 'DZIN GYI ZHEN YUL SUN PHYUNG STE 'KHOR BA'I RTZA BA GCOD PAR
BYED PAS NA ZAB MO BDUD KYI GCOD DU GCOD YUL GYI YUL ZHES PA BAS
MTSONG TZAM LA GCOD PA SNGA MA PHAL CHER GNYAN KHROD,

'GRIM PAR MDZAD PAS GNYEN KHROD PA ZHES KYANG ZER BAS YUL GNYAN
KHROD 'GREM PA'I CHA NAS YIN NAM SNYAM GSUNGS, ZHES KYANG BYA'O,
,DES NA DE LTA BU'I DMIGS PA

'BOG PA'I TSUL NI 'GRENG STE THAL MO SPYI BOR SBYAR BA'I SPYI GTZUG NAS
LTE 'OG GI BAR DU DBU MA MDA' SMYUG TZAM GYI YAR SNA SPYI BOR THAL
LO YOD PA MAR SNA SUM MDO NAS GA-YAS

@215A *, ,GA-YON DU GYIS TE RKANG MTHIL DANG KHA DA CHAD DU YOD PA'I
'OG TU RNAM SHES KYI NGO BO 'OD DKAR PO GNYIS BSAM, MDUN GYI NAM
MKHAR YUM CHEN NA MO BZHUGS

PA'I ZHAL NAS, RIGS KYI BU YAR LA SHOG ,SKYID PAR 'OD, BDE BAR 'ONG, ZHES
SOGS KYI GSUNG LHANG LHANG 'BYON PA'I MOS PA YANG BYA, BLA MAS tA MA
RU DANG DRIL BU'I

SGRA DANG BCAS TE PHAt BRJOD PA DANG RNAM SHES KYI NGO BO 'OD DKAR
PO DE LTE BAR SLEB TE GCIG TU 'DES, YANG PHAt BRJOD PA DANG SNYING
KAR, YANG PHAt BRJOD PA DANG MGRIN PAR,

YANG PHAt BRJOD PA DANG SPYI BOR, DE NAS PHAt BRJOD PA DANG RANG GI
BLO'I 'KHYUD TZAM GYI NAM MKHA'I MTHONG GI THAG RING POR SKAR MDA'
'PHANGS PA BDE STONG CHOS SKU'I DBYINGS DANG RE

GCIG TU SONG BAR BSAM LA LTA THOG TU BZHAG PA'O, ,'DI LA SPYI GTZUG
RNAM PAR LTA BA'I TING NGE 'DZIN ZHES KYANG BYA LA, MDO LAS NAM
MKHA' RNAM PAR DAG PA'I TING NGE 'DZIN

ZHES KYANG GSUNGS SO, ,DE NAS GTOR MA MKHA' 'GRO MA LTAR GSAL BA DE
MGOR BZHAG PA LAS BYIN RLABS ZHU, DE NAS RANG GI SPYI BOR MKHA' 'GRO
MA LNGA DANG STENG GI NAM MKHAR

RTZA RGYUD KYI BLA MA THAMS CAD RANG RANG GI BZHUGS GNAS DANG
BCAS PA RANG DANG KHA LTA PHYOGS MTHUN PAR BZHUGS YOD PAR BSAM
LA GSOL 'DEBS BYA, DMIGS PA NI ,

MKHA' 'GRO RIGS LNGA RTZA RGYUD KYI BLA MA DANG BCAS PA RNAMS KYI
SPYI BOR AOm DKAR PO, MGRIN PAR A'A: DMAR PO, THUGS KAR H'Um SNGON
PO RNAMS GSAL BTAB LA DE LAS BDUD

@215B RTZI 'OD ZER DKAR DMAR MTHING GSUM BABS PA GCIG TU 'DRES TE
SPYI BO BDE CHEN GYI 'KHOR LO'I NANG BRGYUD DE MGRIN PAR SLEB PA NA
LUS KYI SGO NAS BSAGS PA'I SDIG SGRIB THAMS

CAD DAG ,BUM PA'I DBANG THOB, SPRUL PA'I SKU 'GRUB PA'I NUS PA KHYAD
PAR CAN BZHAG ,DE NAS SNYING KAR SLEB PA NA NGAG GI SGO NAS BSAGS
PA'I SDIG SGRIB THAMS CAD

DAG ,GSANG BA'I DBANG THOB, LONGS SKU x DE NAS LTE BAR SLEB PA NA YID
KYI SGO NAS x SHES RAB YE SHES KYI x CHOS SKU x DE NAS LUS KYI CHA
THAMS CAD LA KHYAB PAS

LUS NGAG YID GSUM GYI SGO NAS BSAGS PA'I SDIG SGRIB THAMS CAD DAG
,TSIG DBANG RIN PO CHE THOB, ZUNG 'JUG RDO RJE 'CHANG GI GO 'PHANG
MDON DU BYED PA'I NUS PA KHYAD

PAR CAN BZHAG PAR BSAM ZHING, 'DI NI BDUD RTZI CHU RGYUN GCIG PA'I
TING NGE 'DZIN GYI DBANG BZHI BLANG TSUL YIN NO SOGS RGYAS PAR THUGS
LA BTAGS SO, ,'DI NI KHYAB BDAG

'KHOR LO'I MGON PO RDO RJE 'DZIN PA CHEN PO DKON MCHOG MTSAN CAN
GYI DRUNG DU NAM MKHA' SGO 'BYED KYI DBANG ZHU BA'I SKABS SU GSUNG
BSHAD DANG PHYAG LEN RANG GI BLO CHOD LA DPAG PA'I

GO TSONG PHRAN BU TZAM ZHIG BRJED BYAD BYA BA'I PHYIR YI GER BKOD PA
YIN BAS 'GAL 'KHRUL SOGS NONGS PA'I TSOGS CI MCHIS PA THAMS CAD BLA
MA DANG MKHAS PA'I TSOGS LA 'CHAGS

PAS BZOD PAR MDZAD PA ZHU LAGS, GZHAN LA DBANG BYED PA'I TSE RANG
ZHES PA RNAMS SLOB MA ZHES PAR 'DON PA BSGYUR DGOS PA SOGS SHES PAR
BYA'O, ,CES PA 'DI YANG

@216A *, ,RDO RJE 'CHANG NGAG DBANG BLO BZANG CHOS LDAN DPAL BZANG
POS ZIN BRIS SU BGYIS PA'O, ,